

  
हरिःॐ॥ यद॒द्य। अ॒द्यसू॑र्य। सू॒र्य॒ब्रवः॑। ब्रवोना॑गाः। अना॑गाउ॒द्यत्। उ॒द्यन्मि॒त्राय॑। उ॒द्यन्नित्यु॒त्ऽयन्। मि॒त्राय॒वरु॑णाय। वरु॑णायस॒त्यं। स॒त्यमिति॑स॒त्यं॥ व॒यन्दे॑व॒त्रा। दे॒व॒त्रादि॑ते। दे॒व॒त्रेति॑दे॒व॒ऽत्रा। अदि॑तेस्याम। स्या॒म॒तव॑। तव॑प्रि॒यासः॑। प्रि॒यासो॑अर्यमन्। अ॒र्य॒म॒न्गृ॒णन्तः॑। गृ॒णन्त॒इति॑गृ॒णन्तः॑॥  
ए॒षस्यः। स्यमि॑त्रावरुणा। मि॒त्रा॒व॒रु॒णा॒नृ॒चक्षाः॑। नृ॒चक्षा॑उ॒भे। नृ॒चक्षा॒इति॑नृ॒ऽचक्षाः॑। उ॒भेउत्। उ॒भेइत्यु॒भे। उदे॑ति। ए॒ति॒सूर्यः॑। सूर्यो॑अ॒भि। अ॒भिज्मन्। ज्मन्निति॒ज्मन्॥ विश्व॑स्यस्था॒तुः। स्था॒तुर्जग॑तः। जग॑तश्च। च॒गो॒पाः। गो॒पाऋ॒जु। ऋ॒जुमर्त्ये॑षु। मर्त्ये॑षुवृजि॒ना। वृ॒जि॒नाच॑। च॒पश्य॑न्। पश्य॒न्निति॒पश्य॑न्॥  
अयु॑क्तस॒प्त। स॒प्तह॒रितः॑। ह॒रित॑स्स॒धस्था॑त्। स॒धस्था॒द्याः। स॒धस्था॒दिति॑स॒धऽस्था॑त्। याईं॑। ईं॒वह॑न्ति। वह॑न्ति॒सूर्यं॑। सूर्यं॑घृ॒ताचीः॑। घृ॒ताची॒रिति॑घृ॒ताचीः॑॥ धामा॑निमित्रावरुणा। मि॒त्रा॒व॒रु॒णा॒यु॒वाकुः॑। यु॒वाकु॒स्सं। संयः। योयू॒थेव॑। यू॒थेव॒जनि॑मानि। यू॒थेवेति॑यू॒यथाऽइ॑व। जनि॑मानि॒चष्टे॑। चष्ट॒इति॒चष्टे॑॥  
उद्वां॑। वां॒पृ॒क्षासः॑। पृ॒क्षासो॒मधु॑मन्तः। मधु॑मन्तोअस्थुः। मधु॑मन्त॒इति॒मधु॑ऽमन्तः। अ॒स्थु॒रासूर्यः॑। आसूर्यः॑। सूर्यो॑अरुहत्। अ॒रु॒ह॒च्छु॒क्रं। शु॒क्रमर्णः॑। अर्ण॒इत्यर्णः॑॥ यस्मा॑आदि॒त्याः। आ॒दि॒त्याअध्व॑नः। अध्व॑नोरदन्ति। र॒द॒न्ति॒मि॒त्रः। मि॒त्रोअ॑र्य॒मा। अ॒र्य॒मावरु॑णः। वरु॑णस्स॒जोषाः॑। स॒जोषा॒इति॑स॒ऽजोषाः॑॥  
इ॒मेचे॒तारः॑। चे॒तारो॒अनृ॑तस्य। अनृ॑तस्य॒भूरेः॑। भूरे॑र्मि॒त्रः। मि॒त्रोअ॑र्य॒मा। अ॒र्य॒मावरु॑णः। वरु॑णॊ॒हि। हिसन्ति॑। सन्तीति॒सन्ति॑॥ इ॒मऋ॒तस्य॑। ऋ॒तस्य॑वावृधुः। वा॒वृ॒धु॒र्दु॒रो॒णॆ। व॒वृ॒धुरिति॑व॒वृ॒धुः। दु॒रो॒णॆश॒ग्मासः॑। श॒ग्मासः॑पु॒त्राः। पु॒त्राअदि॑तेः। अदि॑ते॒रद॑ब्धाः। अद॑ब्धा॒इत्यद॑ब्धाः॥  
इ॒मेमि॒त्रः। मि॒त्रोवरु॑णः। वरु॑णॊदू॒ळभा॑सः। दू॒ळभा॑सोचे॒तसं॑। दु॒र्दभा॑स॒इति॑दुः॒ऽदभा॑सः। अ॒चे॒तसं॑चित्। चि॒च्चि॒त॒य॒न्ति॒। चि॒त॒य॒न्ति॒दक्षैः॑। दक्षै॒रिति॒दक्षैः॑॥ अपि॒क्रतुं॑। क्रतुं॑सु॒चेत॑सं। सु॒चेत॑सं॒वत॑न्तः। सु॒चेत॑स॒मिति॑सु॒ऽचेत॑सं। वत॑न्तस्ति॒रः। ति॒रश्चि॑त्। चि॒दंहः॑। अंह॑स्सु॒पथा॑। सु॒पथा॑नयन्ति। सु॒पथेति॑सु॒ऽपथा॑। न॒य॒न्तीति॑नयन्ति॥ 1 ॥  
इ॒मेदि॒वः। दि॒वोअनि॑मिषा। अनि॑मिषापृथि॒व्याः। पृ॒थि॒व्याश्चि॑कि॒त्वांसः॑। चि॒कि॒त्वांसो॑अचे॒तसं॑। अ॒चे॒तसं॑नयन्ति। न॒य॒न्तीति॑नयन्ति॥ प्र॒व्रा॒जेचि॑त्। प्र॒व्रा॒जइति॑प्र॒ऽव्रा॒जे। चि॒न्न॒द्यः॑। न॒द्यो॑गा॒धं। गा॒धम॑स्ति। अ॒स्ति॒पा॒रं। पा॒रन्नः॑। नो॒अ॒स्य॒। अ॒स्य॒विष्पि॑तस्य। विष्पि॑तस्यपर्षन्। प॒र्ष॒न्निति॑पर्षन्॥  
यद्गो॒पाव॑त्। गो॒पाव॒ददि॑तिः। अदि॑ति॒श्शर्म॑। शर्म॑भ॒द्रं। भ॒द्रम्मि॒त्रः। मि॒त्रोयच्छ॑न्ति। यच्छ॑न्ति॒वरु॑णः। वरु॑णस्सु॒दासे॑। सु॒दास॒इति॑सु॒ऽदासे॑॥ तस्मि॒न्नातो॒कं। आतो॒कं। तो॒कन्तन॑यं। तन॑यं॒दधा॑नाः। दधा॑ना॒मा। माक॑र्म। क॒र्म॒दे॒व॒हेळ॑नं। दे॒व॒हेळ॑नन्तु॒रासः॑। दे॒व॒हेळ॑न॒मिति॑दे॒व॒ऽहेळ॑नं। तु॒रास॒इति॑तु॒रासः॑॥  
अव॒वेदिं॑। वेदिं॒होत्रा॑भिः। होत्रा॑भिर्यजेत। य॒जे॒त॒रि॒पः। रि॒पःका। काश्चि॑त्। चि॒द्व॒रु॒ण॒ध्रु॒तः। व॒रु॒ण॒ध्रु॒तस्सः। व॒रु॒ण॒ध्रु॒तइति॑व॒रु॒ण॒ऽध्रु॒तः। सइति॒सः॥ परि॒द्वेषो॑भिः। द्वेषो॑भिरर्य॒मा। द्वेषो॑भि॒रिति॒द्वेषः॑ऽभिः। अ॒र्य॒मावृ॑णक्तु। वृ॒ण॒क्तू॒रुं। उ॒रुंसु॒दासे॑। सु॒दासे॑वृषणौ। वृ॒ष॒णा॒वु॒लो॒कं। ऊँ॒इत्यूँ॑। लो॒कमिति॑लो॒कं॥  
स॒स्वश्चि॒ध्दिसमृ॑तिः। समृ॑तिस्त्वे॒षी। समृ॑ति॒रिति॒संऽऋ॑तिः। त्वे॒ष्ये॑षां। ए॒षा॒म॒पी॒च्ये॑न। अ॒पी॒च्ये॑न॒सह॑सा। सह॑सा॒सह॑न्ते। सह॑न्त॒इति॒सह॑न्ते॥ यु॒ष्मद्भि॒या। भि॒यावृ॑षणः। वृ॒ष॒णो॒रेज॑मानाः। रेज॑माना॒दक्ष॑स्य। दक्ष॑स्यचित्। चि॒न्म॒हि॒ना। म॒हि॒नामृ॒ळत॑। मृ॒ळ॒ता॒नः॒। न॒इति॑नः॥  
योब्र॒ह्मणॆ॑। ब्र॒ह्मणॆ॑सुम॒तिं। सु॒म॒तिमा॒यजा॑ते। सु॒म॒तिमिति॑सु॒ऽम॒तिं। आ॒यजा॑ते॒वाज॑स्य। आ॒यजा॑त॒इत्या॒ऽयजा॑ते। वाज॑स्यसा॒तौ। सा॒तौप॑र॒मस्य॑। प॒र॒मस्य॑रा॒यः। रा॒यइति॑रा॒यः॥ सीक्ष॑न्तम॒न्युं। म॒न्युम्म॒घवा॑नः। म॒घवा॑नोअ॒र्यः। म॒घवा॑न॒इति॑म॒घऽवा॑नः। अ॒र्यउ॒रु। उ॒रुक्षया॑य। क्षया॑यचक्रि॒रे। च॒क्रि॒रेसु॒धातु॑। सु॒धात्विति॑सु॒ऽधातु॑॥  
इ॒यन्दे॑वा। दे॒वा॒पु॒रोहि॑तिः। पु॒रोहि॑तिर्यु॒वभ्यां॑। पु॒रोहि॑ति॒रिति॑पु॒रःऽहि॑तिः। यु॒वभ्यां॑य॒ज्ञेषु॑। यु॒वभ्या॒मिति॑यु॒वऽभ्यां॑। य॒ज्ञेषु॑मित्रावरुणौ। मि॒त्रा॒व॒रु॒णा॒व॒का॒रि॒। अ॒का॒री॒त्य॑कारि॥ विश्वा॑निदु॒र्गा। दु॒र्गापि॑पृतं। पि॒पृ॒तं॒ति॒रः। ति॒रोनः॑। नो॒यू॒यं। यू॒यम्पा॑तस्व॒स्स्तिभि॒स्सदा॑नः॥ 2 ॥  
