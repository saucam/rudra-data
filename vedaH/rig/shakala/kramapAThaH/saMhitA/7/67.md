

  
प्रति॑वां। वां॒रथं॑। रथं॑नृपती। नृ॒प॒ती॒ज॒रध्यै॑। नृ॒प॒ती॒इति॑नृऽपती। ज॒रध्यै॑ह॒विष्म॑ता। ह॒विष्मा॑त॒मन॑सा। मन॑साय॒ज्ञिये॑न। य॒ज्ञिये॒नेति॑य॒ज्ञिये॑न॥ योवां॑। वां॒दू॒तः। दू॒तोन। नधि॑ष्ण्यौ। धि॒ष्ण्या॒वजी॑गः। अजी॑ग॒रच्छ॑। अच्छा॑सू॒नुः। सू॒नुर्न। नपि॒तरा॑। पि॒तरा॑विवक्मि। वि॒व॒क्मीति॑विवक्मि॥  
अशो॑च्य॒ग्निः। अ॒ग्निस्स॑मिधा॒नः। स॒मि॒धा॒नोअ॒स्मे। स॒मि॒धा॒नइति॑सं॒ऽइ॒धा॒नः। अ॒स्मेउपो॑। अ॒स्मेइत्य॒स्मे। उपो॑अदृश्रन्। उपो॒इत्युपो॑। अ॒दृ॒श्र॒न्तम॑सा। तम॑सश्चित्। चि॒श्चिदन्ताः॑। अन्ता॒इत्यन्ताः॑॥ अचे॑तिके॒तुः। के॒तुरु॒षसः॑। उ॒षसः॑पु॒रस्ता॑त्। पु॒रस्ता॑च्छ्रि॒ये। श्रि॒येदि॒वः। दि॒वोदु॑हि॒तुः। दु॒हि॒तुर्जाय॑मानः। जाय॑मान॒इति॒जाय॑मानः॥  
अ॒भिवां॑। वां॒नू॒नं। नू॒नम॑श्विना। अ॒श्वि॒ना॒सुहो॑ता। सुहो॑ता॒स्तोमैः॑। सु॒हो॒तेति॑सु॒ऽहो॒ता। स्तोमै॑स्सिषक्ति। सि॒ष॒क्ति॒ना॒स॒त्या॒। सि॒स॒क्तीति॑सिसक्ति। ना॒स॒त्या॒वि॒व॒क्वान्। वि॒व॒क्वानिति॑वि॒व॒क्वान्॥ पू॒र्विभि॑र्यातं। या॒तं॒प॒थ्या॑भिः। प॒थ्या॑भिर॒र्वाक्। अ॒र्वाक्स्व॒र्विदा॑। स्व॒र्विदा॒वसु॑मता। स्व॒र्विदेति॑स्वः॒ऽविदा॑। वसु॑मता॒रथे॑न। वसु॑म॒तेति॒वसु॑ऽमता। रथे॒नेति॒रथे॑न॥  
अ॒वोर्वां॑। वां॒नू॒नं। नू॒नम॑श्विना। अ॒श्वि॒ना॒यु॒वाकुः॑। यु॒वाकु॑र्हु॒वे। हु॒वेयत्। यद्वां॑। वां॒सु॒ते। सु॒तेमा॑ध्वी। मा॒ध्वी॒व॒सू॒युः। मा॒ध्वी॒इति॑माध्वी। व॒सु॒युरिति॑व॒सु॒ऽयुः॥ आवां॑। वां॒व॒ह॒न्तु॒। व॒ह॒न्तु॒स्थवि॑रासः। स्थवि॑रासो॒अश्वाः॑। अश्वाः॒पिबा॑थः। पिबा॑थोअस्मे। अ॒स्मे॒सुषु॑ता। अ॒स्मेइत्य॒स्मे। सुषु॑ता॒मधू॑नि। सुसु॒तेति॒सुऽसु॑ता। मधू॒नीति॒मधू॑नि॥  
प्राची॑मुदेवा। ऊँ॒इत्यूँ॑। दे॒वा॒श्वि॒ना॒। अ॒श्वि॒ना॒धियं॑। धिय॒म्मे। मेमृ॑ध्रां। अमृ॑ध्रांसा॒तये॑। सा॒तये॑कृतं। कृ॒तं॒व॒सू॒युं। व॒सु॒युमिति॑व॒सु॒ऽयुं॥ विश्वा॑अविष्टं। अ॒वि॒ष्टं॒वाजे॑। वाज॒आपुर॑न्धीः। आपुर॑न्धीः। पुर॑न्धी॒स्ताः। तानः॑। न॒श्श॒क्तं॒। श॒क्तं॒श॒ची॒प॒ती॒। श॒ची॒प॒ती॒शची॑भिः। श॒ची॒प॒ती॒इति॑शचीऽपती। शची॑भि॒रिति॒शची॑भिः॥ 12 ॥  
अ॒वि॒ष्टन्धी॒षु। धी॒ष्व॑श्विना। अ॒श्वि॒ना॒नः॒। न॒आ॒सु। आ॒सुप्र॒जाव॑त्। प्र॒जाव॒द्रेतः॑। प्र॒जाव॒दिति॑प्र॒जाऽव॑त्। रेतो॒अह्र॑यं। अह्र॑यन्नः। नो॒अ॒स्तु॒। अ॒स्त्वित्य॑स्तु॥ आवां॑। वां॒तो॒के। तो॒केतन॑ये। तन॑ये॒तूतु॑जानाः। तूतु॑जानास्सु॒रत्ना॑सः। सु॒रत्ना॑सोदे॒ववी॑तिं। दे॒ववी॑तिङ्गमेम। दे॒ववी॑ति॒मिति॑दे॒वऽवी॑तिं। ग॒मे॒मेति॑गमेम॥  
ए॒षस्यः। स्यवां॑। वां॒पू॒र्व॒गत्वे॑व। पू॒र्व॒गत्वे॑व॒सख्ये॑। पू॒र्व॒गत्वे॒वेति॑पू॒र्व॒गत्वा॑ऽइव। सख्ये॑नि॒धिः। नि॒धिर्हि॒तः। नि॒धिरिति॑नि॒ऽधिः। हि॒तोमा॑ध्वी। मा॒ध्वी॒रा॒तः। मा॒ध्वी॒इति॑माध्वी। रा॒तोअ॒स्मे। अ॒स्मेइत्य॒स्मे॥ अहे॑ळता॒मन॑सा। मन॒साया॑तं। आया॑तं। या॒त॒म॒र्वाक्। अ॒र्वाग॒श्नन्ता॑। अ॒श्नन्ता॑ह॒व्यं। ह॒व्यम्मानु॑षीषु। मानु॑षीषुवि॒क्षु। वि॒क्ष्विति॑वि॒क्ष्वु॥  
एक॑स्मि॒न्योगे॑। योगे॑भुरणा। भु॒र॒णा॒स॒मा॒ने। स॒मा॒नेपरि॑। परि॑वां। वां॒स॒प्त। स॒प्तस्र॒वतः॑। स्र॒वतो॒रथः॑। रथो॑गात्। गा॒दिति॑गात्॥ नवा॑यन्ति। वा॒य॒न्ति॒सु॒भ्वः॑। सु॒भ्वो॑दे॒वयु॑क्ताः। सु॒भ्व॑१॒॑इति॑सु॒ऽभ्वः॑। दे॒वयु॑क्ता॒ये। दे॒वयु॑क्ता॒इति॑दे॒वऽयु॑क्ताः। येवां॑। वां॒धू॒र्षु। धू॒र्षुत॒रण॑यः। धू॒स्स्विति॑धूः॒ऽसु। त॒रण॑यो॒वह॑न्ति। वह॒न्तीति॒वह॑न्ति॥  
अस॑श्चताम॒घव॑द्भ्यः। म॒घव॑द्भ्यो॒हि। म॒घव॑द्भ्य॒इति॑म॒घव॑त्ऽभ्यः। हिभू॒तं। भू॒तंये। येरा॒या। रा॒यम॑घ॒देयं॑। म॒घ॒देयं॑जु॒नन्ति॑। म॒घ॒देय॒मिति॑म॒घ॒ऽदेयं॑। जु॒नन्तीति॑जु॒नन्ति॑॥ प्रये। येबन्धुं॑। बन्धुं॑सू॒नृता॑भिः। सू॒नृता॑भिस्ति॒रन्ते॑। ति॒रन्ते॒गव्या॑। गव्या॑पृ॒ञ्चन्तः॑। पृ॒ञ्चन्तो॒अश्व्या॑। अश्व्या॑म॒घानि॑। म॒घानीति॑म॒घानि॑॥  
नूमे॑। मे॒हवं॑। हव॒माशृ॑णुतं। आशृ॑णुतं। शृ॒णु॒तं॒यु॒वा॒ना॒। यु॒वा॒ना॒या॒सि॒ष्टं। या॒सि॒ष्टंव॒र्तिः। व॒र्तिर॑श्विनौ। अ॒श्वि॒ना॒विरा॑वत्। इरा॑व॒दितीरा॑ऽवत्॥ ध॒त्तंरत्ना॑नि। रत्ना॑नि॒जर॑तं। जर॑तञ्च। च॒सू॒रीन्। सू॒रीन्यू॒यं। यू॒यम्पा॑तस्व॒स्तिभि॒स्सदा॑नः॥ 13 ॥  
