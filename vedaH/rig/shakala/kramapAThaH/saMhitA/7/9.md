

  
अबो॑धिजा॒रः। जा॒रउ॒षसां॑। उ॒षसा॑मु॒पस्था॑त्। उ॒पस्था॒ध्दोता॑। होता॑म॒न्द्रः। म॒न्द्रःक॒वित॑मः। क॒वित॑मःपाव॒कः। पा॒व॒कइति॑पा॒व॒कः॥ दधा॑तिके॒तुं। के॒तुमु॒भय॑स्य। उ॒भय॑स्यज॒न्तोः। ज॒न्तोर्ह॒व्या। ह॒व्यादे॒वेषु॑। दे॒वेषु॒द्रवि॑णं। द्रवि॑णंसु॒कृत्सु॑। सु॒कृत्स्विति॑सु॒कृत्ऽसु॑॥  
ससु॒क्रतुः॑। सु॒क्रतु॒र्यः। सु॒क्रतु॒रिति॑सु॒क्रऽतुः॑। योवि। विदुरः॑। दुरः॑पणी॒नां। प॒णी॒नाम्पु॑ना॒नः। पु॒ना॒नोअ॒र्कं। अ॒र्कम्पु॑रु॒भोज॑सं। पु॒रु॒भोज॑सन्नः। पु॒रु॒भोज॑स॒मिति॑पु॒रु॒ऽभोज॑सं। न॒इति॑नः॥ होता॑म॒न्द्रः। म॒न्द्रोवि॒शां। वि॒शान्दमू॑नाः। दमू॑नास्ति॒रः। ति॒रस्तमः॑। तमो॑ददृशे। द॒दृ॒शे॒रा॒म्याणां॑ । रा॒म्याणा॒मिति॑रा॒म्याणां॑॥  
अमू॑रःक॒विः। क॒विरदि॑तिः। अदि॑तिर्वि॒वस्वा॑न्। वि॒वस्वा॑न्त्सुसं॒सन्। सु॒सं॒सन्मि॒त्रः। सु॒सं॒सन्निति॑सु॒ऽसं॒सन्। मि॒त्रोअति॑थिः। अति॑थिश्शि॒वः। शि॒वोनः॑। न॒इति॑नः॥ चि॒त्रभा॑नुरु॒षसां॑। चि॒त्रभा॑नु॒रिति॑चि॒त्रऽभा॑नुः। उ॒षसां॑भाति। भा॒त्यग्रे॑। अग्रे॒पां। अ॒पाङ्गर्भः॑। गर्भः॑प्र॒स्वः॑। प्र॒स्व॑१॒॑आवि॑वेश। प्र॒स्व॑१॒॑इ॒ति॑प्र॒ऽस्वः॑। आवि॑वेश। वि॒वे॒शेति॑विवेश॥  
ई॒ळॆन्यो॑वः। वो॒मनु॑षः मनु॑ज़्षोयु॒गेषु॑। यु॒गेषु॑समन॒गाः। स॒म॒न॒गाअ॑शुचत्। स॒म॒न॒गाइति॑स॒म॒नऽगाः। अ॒शु॒च॒ज्जा॒तवे॑दाः। जा॒तवे॑दा॒इति॑जा॒तऽवे॑दाः॥ सु॒सं॒दृशा॑भा॒नुना॑। सु॒स॒ज़न्दृशेति॑सु॒ऽसं॒दृशा॑। भा॒नुना॒यः। योवि॒भाति॑। वि॒भाति॒प्रति॑। वि॒भातीति॑वि॒ऽभाति॑। प्रति॒गावः॑। गाव॑स्समिधा॒नं। स॒मि॒धा॒नम्बु॑धन्त। स॒मि॒धा॒नमिति॑सं॒ऽइ॒धा॒नं। बु॒ध॒न्तेति॑बुधन्त॥  
अग्ने॑या॒हि। या॒हिदू॒त्यं॑। दू॒त्यं॑१॒॑मा। मारि॑षण्यः। रि॒ष॒ण्यो॒दे॒वान्। दे॒वाँअच्छ॑। अच्छा॑ब्रह्म॒कृता॑। ब्र॒ह्म॒कृता॑ग॒णॆन॑। ब्र॒ह्म॒कृतेति॑ब्र॒ह्म॒ऽकृता॑। ग॒णॆनेति॑ग॒णॆन॑॥ सर॑स्वतीम्म॒रुतः॑। म॒रुतो॑अ॒श्विना॑। अ॒श्विना॒पः। अ॒पोयक्षि॑। यक्षि॑दे॒वान्। दे॒वान्र॑त्न॒धेया॑य। र॒त्न॒धेया॑य॒विश्वा॑न्। र॒त्न॒धेया॒येति॑र॒त्न॒ऽधेया॑य। विश्वा॒निति॒विश्वा॑न्॥  
त्वाम॑ग्ने। अ॒ग्ने॒स॒मि॒धा॒नः। स॒मि॒धा॒नोवसि॑ष्ठः। वसि॑ष्ठो॒जरू॑थं। जरू॑थंहन्। ह॒न्यक्षि॑। यक्षि॑रा॒ये। रा॒येपुर॑न्धिं। पुर॑न्धि॒मिति॒पुरं॑ऽधिं॥ पु॒रु॒णी॒थाजा॑तवेदः। पु॒रु॒नी॒थेति॑पुरुऽनीथा। जा॒त॒वे॒दो॒ज॒र॒स्व॒। ज॒र॒स्व॒यू॒यं। यू॒यम्पा॑तस्व॒स्तिभि॒स्सदा॑नः॥ 12॥  
