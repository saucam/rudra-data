

  
प्रमि॒त्रयोः॑। मि॒त्रयो॒र्वरु॑णयोः। वरु॑णयो॒स्सोमः॑। सोमो॑न। न॒ए॒तु॒। ए॒तु॒शू॒ष्यः॑। शू॒ष्य॑१॒॑इति॑शू॒ष्यः॑॥ नम॑स्वान्तुविजा॒तयोः॑। तु॒वि॒जा॒तयो॒रिति॑तु॒वि॒ऽजा॒तयोः॑॥  
याधा॒रय॑न्त। धा॒रय॑न्तदे॒वाः। दे॒वास्सु॒दक्षा॑। सु॒दक्षा॒दक्ष॑पितरा। सु॒दक्षेति॑सु॒ऽदक्षा॑। दक्ष॑पित॒रेति॒दक्ष॑ऽपितरा॥ अ॒सु॒र्या॑य॒प्रम॑हसा। प्रम॑ह॒सेति॒प्रऽम॑हसा॥  
तानः॑। नः॒स्ति॒पा। स्ति॒पात॑नू॒पा। स्ति॒पेति॑स्ति॒ऽपा। त॒नू॒पावरु॑ण। त॒नू॒पेति॑त॒नू॒ऽपा। वरु॑णजरितॄ॒॒णां। ज॒रि॒तॄणामिति॑ज॒रि॒तॄ॒॒णां॥ मित्र॑सा॒धय॑तं। सा॒धय॑तं॒धियः॑। धिय॒इति॒धियः॑॥  
यद॒द्य। अ॒द्यसूरे॑। सूर॒उदि॑ते। उदि॒तेना॑गाः। अना॑गामि॒त्रः। मि॒त्रोअ॑र्य॒मा। अ॒र्य॒मेत्य॑र्य॒मा॥ सु॒वाति॑सवि॒ता। स॒वि॒ताभगः॑। भग॒इति॒भगः॑॥  
सु॒प्रा॒वीर॑स्तु। सु॒प्रा॒वीरिति॑सु॒प्र॒ऽअ॒वीः। अ॒स्तु॒सः। सक्षयः॑। क्षयः॒प्र। प्रणु। नुयाम॑न्। याम॑न्त्सु॒दान॑वः। सु॒दान॑व॒इति॑सु॒ऽदान॑वः॥ येनः॑। नो॒अंह॑ति। अंह॑ति॒पिप्र॑ति। पिप्र॒तीति॒पिप्र॑ति॥ 8 ॥  
उ॒तस्व॒राजः॑। स्व॒राजो॒अदि॑तिः। स्व॒राज॒इति॑स्व॒ऽराजः॑। अदि॑ति॒रद॑ब्धस्य। अद॑ब्धस्यव्र॒तस्य॑। व्र॒तस्य॒ये। यइति॒ये॥ म॒होराजा॑नः। राजा॑नईशते। ई॒श॒त॒इती॑शते॥  
प्रति॑वां॒सूर॒उदि॑तेमि॒त्रं। मि॒त्रङ्गृ॑णीषे। गृ॒णी॒षे॒वरु॑णं। वरु॑ण॒मिति॒वरु॑णं॥ अ॒र्य॒मणं॑रि॒शाद॑सं। रि॒शाद॑स॒मिति॑रि॒शाद॑सं॥  
रा॒याहि॑रण्य॒या। हि॒र॒ण्य॒याम॒तिः। हि॒र॒ण्य॒येति॑हि॒र॒ण्य॒ऽया। म॒तिरि॒यं। इ॒यम॑वृ॒काय॑। अ॒वृ॒काय॒शव॑से। शव॑स॒इति॒शव॑से॥ इ॒यंविप्रा॑। विप्रा॑मे॒धसा॑तये। मे॒धसा॑तय॒इति॑मे॒धऽसा॑तये॥  
तेस्या॑म। स्या॒म॒व॒रु॒ण॒। व॒रु॒ण॒ते। तेमि॑त्र। मि॒त्र॒सू॒रिभिः॑। सू॒रिभि॑स्स॒ह। सू॒रिभि॒रिति॑सू॒रिऽभिः॑। स॒हेति॑स॒ह॥ इ॒षंस्वः॑। स्व॑श्च। स्व॑१॒॑रिति॑स्वः॑। च॒धी॒म॒हि॒। धी॒म॒हीति॑धीमहि॥  
ब॒हव॒स्सूर॑चक्षसः। सूर॑चक्षसोग्निजि॒ह्वाः। सूर॑चक्षस॒इति॒सूर॑ऽचक्षसः। अ॒ग्नि॒जि॒ह्वाऋ॑ता॒वृधः॑। अ॒ग्नि॒जि॒ह्वाइत्य॑ग्नि॒ऽजि॒ह्वाः। ऋ॒त॒वृध॒इत्यृ॑त॒ऽवृधः॑॥ त्रीणि॒ये। येये॒मुः। ये॒मुर्वि॒दथा॑नि। वि॒दथा॑निधी॒तिभिः॑। धी॒तिभि॒र्विश्वा॑नि। धी॒तिभि॒रिति॑धी॒तिऽभिः॑। विश्वा॑नि॒परि॑भूतिभिः। परि॑भूतिभि॒रिति॒परि॑ऽभूतिभिः॥ 9 ॥  
विये। येद॒धुः। द॒धुश्श॒रदं॑। श॒रदं॒मासं॑। मास॒मात्। आदहः॑। अह॑र्य॒ज्ञं। य॒ज्ञम॒क्तुं। अ॒क्तुञ्च॑। चात्। आदृचं॑। ऋच॒मित्यृचं॑॥ अ॒ना॒प्यंवरु॑णः। वरु॑णॊमि॒त्रः। मि॒त्रोअ॑र्य॒मा। अ॒र्य॒माक्ष॒त्रं। क्ष॒त्रंराजा॑नः। राजा॑नआशत। आ॒श॒तेत्या॑शत॥  
तद्वः॑। वो॒अ॒द्य। अ॒द्यम॑नामहे। म॒ना॒म॒हे॒सू॒क्तैः। सू॒क्तैस्सूरे॑। सू॒क्तैरिति॑सु॒ऽउ॒क्तैः। सूर॒उदि॑ते। उदि॒तेत्युत्ऽइ॑ते॥ यदोह॑ते। ओह॑ते॒वरु॑णः। वरु॑णोमि॒त्रः। मि॒त्रोअ॑र्य॒मा। अ॒र्य॒मायू॒यं। यू॒यमृ॒तस्य॑। ऋ॒तस्य॑र॒थ्यः॑। र॒थ्य॑१॒॑इति॑र॒थ्यः॑॥  
ऋ॒तावा॑नऋ॒तजा॑ताः। ऋ॒तवा॒नेत्यृ॒तऽवा॑ना। ऋ॒तजा॑ताऋता॒वृधः॑। ऋ॒तजा॒तेत्यृ॒तऽजा॑ता। ऋ॒ता॒वृधो॑घो॒रासः॑। ऋ॒त॒वृध॒इत्यृ॑त॒ऽवृधः॑। घो॒रासो॑अनृत। अ॒नृ॒त॒द्विष॒इत्य॑नृ॒त॒ऽद्विषः॑॥ तेषां॑वः। व॒स्सु॒म्ने। सु॒म्नेसु॑च्छ॒र्दिष्ट॑मे। सु॒च्छ॒र्दिष्ट॑मेनरः। सु॒च्छ॒र्दिस्त॑म॒इति॑सु॒च्छ॒र्दिःऽस्त॑मे। नर॒स्स्याम॑। स्याम॒ये। येच॑। च॒सू॒रयः॑। सू॒रय॒इति॑सू॒रयः॑॥  
उदु॒त्यत्। ऊँ॒इत्यूँ॑। त्यद्द॑र्श॒तं। द॒र्श॒तंवपुः॑। वपु॑र्दि॒वः। दि॒वए॑ति। ए॒ति॒प्र॒ति॒ह्व॒रे। प्र॒ति॒ह्व॒रइति॑प्र॒ति॒ऽह्व॒रे॥ यदीं॑। ई॒मा॒शुः। आ॒शुर्वह॑ति। वह॑तिदे॒वः। दे॒वएत॑शः। एत॑शो॒विश्व॑स्मै। विश्व॑स्मै॒चक्ष॑से। चक्ष॑से॒अरं॑। अर॒मित्यरं॑॥  
शी॒र्ष्णश्शी॑र्ष्णो॒जग॑तः। शी॒र्ष्णश्शी॑र्ष्ण॒इति॑शी॒र्ष्णःऽशी॑र्ष्णः। जग॑तस्त॒स्थुषः॑। त॒स्थुष॒स्पतिं॑। पतिं॑स॒मया॑। स॒मया॒विश्वं॑। विश्वा॒मारजः॑। आरजः॑। रज॒इति॒रजः॑॥ स॒प्तस्वसा॑रः। स्वसा॑रस्सुवि॒ताय॑। सु॒वि॒ताय॒सूर्यं॑। सूर्यं॒वह॑न्ति। वह॑न्तिह॒रितः॑। ह॒रितो॒रथे॑। रथ॒इति॒रथे॑॥ 10 ॥  
तच्चक्षुः॑। चक्षु॑र्दे॒वहि॑तं। दे॒वहि॑तंशु॒क्रं। दे॒वहि॑त॒मिति॑दे॒वऽहि॑तं। शु॒क्रमु॒च्चर॑त्। उ॒च्चर॒दित्यु॒त्ऽचर॑त्॥ पश्ये॑मश॒रदः॑। श॒रद॑श्श॒तं। श॒तञ्जीवे॑म। जीवे॑मश॒रदः॑। श॒रद॑श्श॒तं। श॒तमिति॑श॒तं॥  
काव्ये॑भिरदा॒भ्या। अ॒दा॒भ्याया॑तं। आया॑तं। या॒तं॒व॒रु॒ण॒। व॒रु॒ण॒द्यु॒मत्। द्यु॒मदिति॑द्यु॒ऽमत्॥ मि॒त्रश्च॑। च॒सोम॑पीतये। सोम॑पीतय॒इति॒सोम॑ऽपीतये॥  
दि॒वोधाम॑भिः। धाम॑भिर्वरुण। धाम॑भिरिति॒धाम॑ऽभिः। व॒रु॒ण॒मि॒त्रः। मि॒त्रश्च॑। चाया॑तं। आया॑तं। या॒त॒म॒द्रुहा॑। अ॒द्रुहेत्य॒द्रुहा॑॥ पिब॑तं॒सोमं॑। सोम॑मातु॒जी। आ॒तु॒जीइत्या॑ऽतु॒जी॥  
आया॑तं। या॒तं॒मि॒त्रा॒व॒रु॒णा॒। मि॒त्रा॒व॒रु॒णा॒जु॒षा॒णौ। जु॒षा॒णावाहु॑तिं। आहु॑तिन्नरा। आहु॑ति॒मित्याऽहु॑तिं। न॒रेति॑नरा॥ पा॒तंसोम॑मृतावृधा॥ 11 ॥  
