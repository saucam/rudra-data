

  
प्रसा॑क॒मुक्षे॑। सा॒क॒मुक्षे॑अर्चत। सा॒क॒मुक्ष॒इति॑सा॒कं॒ऽउक्षे॑। अ॒र्च॒ता॒ग॒णाय॑। ग॒णाय॒यः। योदैव्य॑स्य। दैव्य॑स्य॒धाम्नः॑। धाम्न॒स्तुवि॑ष्मान्। तुवि॑ष्मा॒निति॒तुवि॑ष्मान्॥ उ॒तक्षो॑दन्ति। क्षो॒द॒न्ति॒रोद॑सी। रोद॑सीमहि॒त्वा। रोद॑सी॒इति॒रोद॑सी। म॒हि॒त्वानक्ष॑न्ते। नक्ष॑न्ते॒नाकं॑। नाकं॒निर्ऋ॑तेः। निर्ऋ॑तेरवं॒सात्। निर्ऋ॑ते॒रिति॒निःऽऋ॑तेः। अवं॑सा॒दित्यवं॑सात्॥  
ज॒नूश्चि॑त्। चि॒द्वः॒। वो॒म॒रु॒तः॒। म॒रु॒त॒स्त्वे॒ष्ये॑ण। त्वे॒ष्ये॑ण॒भीमा॑सः। भीमा॑स॒स्तुवि॑मन्यवः। तुवि॑मन्य॒वोया॑सः। तुवि॑मन्यव॒इति॒तुवि॑ऽमन्यवः। अया॑स॒इत्यया॑यसः॥ प्रये। येमहो॑भिः। महो॑भि॒रोज॑सः। ओज॑सॊ॒त। उ॒तसन्ति॑। सन्ति॒विश्वः॑। विश्वो॑वः। वो॒याम॑न्। याम॑न्भयते। भ॒य॒ते॒स्व॒दृक्। स्व॒दृगिति॑स्वः॒ऽदृक्॥  
बृ॒हद्वयः॑। वयो॑म॒घव॑द्भ्यः। म॒घव॑द्भ्योदधात। म॒घव॑द्भ्य॒इति॑म॒घव॑त्ऽभ्यः। दधा॑त॒जुजो॑षन्। जुजो॑ष॒न्नित्। इन्म॒रुतः॑। म॒रुत॑स्सुष्टु॒तिं। सु॒ष्टु॒तिन्नः॑। सु॒स्तु॒तिमिति॑सु॒ऽस्तु॒तिं। न॒इति॑नः॥ ग॒तोन। नाध्वा॑। अध्वा॒वि। विति॑राति। ति॒रा॒ति॒ज॒न्तुं। ज॒न्तुम्प्र। प्रणः॑। न॒स्स्पा॒र्हाभिः॑। स्पा॒र्हाभि॑रू॒तिभिः॑। ऊ॒तिभि॑स्तिरेत। ऊ॒तिभि॒रित्यू॒तिऽभिः॑। स्ति॒रे॒ते॒ति॑तिरेत॥  
यु॒ष्मोतो॒विप्रः॑। यु॒ष्मोतो॒इति॑यु॒ष्मऽऊ॑तः। विप्रो॑मरुतः। म॒रु॒त॒श॒त॒स्वी। श॒त॒स्वीयु॒ष्मोतः॑। यु॒ष्मोतो॒अर्वा॑। यु॒ष्मोत॒इति॑यु॒ष्मऽऊ॑तः। अर्वा॒सहु॑रिः। सहु॑रिस्सह॒स्री। स॒ह॒स्रीति॑स॒ह॒स्री॥ यु॒ष्मोत॑स्स॒म्राट्। यु॒ष्मोत॒इति॑यु॒ष्मऽऊ॑तः। स॒म्राळु॒त। उ॒तह॑न्ति। ह॒न्ति॒वृ॒त्रं। वृ॒त्रम्प्र। प्रतत्। तद्वः॑। वो॒अ॒स्तु॒। अ॒स्तु॒धू॒त॒यः॒। धू॒त॒यो॒दे॒ष्णं। दे॒ष्णमिति॑दे॒ष्णं॥  
ताँआरु॒द्रस्य॑। आरु॒द्रस्य॑। रु॒द्रस्य॑मी॒ह्ळुषः॑। मी॒ह्ळुषो॑विवासे। वि॒वा॒से॒कु॒वित्। कु॒विन्नंस॑न्ते। नंस॑न्तेमरुतः। म॒रु॒तः॒पुनः॑। पुन॑र्नः। न॒इति॑नः॥ यत्स॒स्वर्ता॑। स॒स्वर्ता॑जिहीळि॒रे। जि॒ही॒ळि॒रेयत्। यदा॒विः। आ॒विरव॑। अव॒तत्। तदेनः॑। एन॑ईमहे। ई॒म॒हे॒तु॒राणां॑। तु॒राणा॒मिति॑तु॒राणां॑॥  
प्रसा। सावा॑चि। वा॒चि॒सु॒ष्टु॒तिः। सु॒ष्टु॒तिर्म॒घोनां॑। सु॒स्तु॒तिरिति॑सु॒ऽस्तु॒तिः। म॒घोना॑मि॒दं। इ॒दंसू॒क्तं। सू॒क्तम्म॒रुतः॑। सू॒क्तमिति॑सु॒ऽउ॒क्तं। म॒रुतो॑जुषन्त। जु॒ष॒न्तेति॑जुषन्त॥ आ॒राच्चि॑त्। चि॒द्वेषः॑। द्वेषो॑वृषणः। वृ॒ष॒णो॒यु॒यो॒त॒। यु॒यो॒त॒यू॒यं। यू॒यपा॑तस्व॒स्तिभि॒स्सदा॑नः॥ 28 ॥  
