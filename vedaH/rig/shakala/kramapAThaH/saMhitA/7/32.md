

  
मोषुत्वा॑। मोइति॒मो। स्विति॒सु। त्वा॒वा॒घतः॑। वा॒घत॑श्च॒न। च॒नारे। आ॒रेअ॒स्मत्। अ॒स्मन्निरी॑रमन्। री॒र॒म॒न्निति॑रीरमन्॥ आ॒रात्ता॑च्चित्। चि॒त्स॒ध॒मादं॑। स॒ध॒माद॑न्नः। स॒ध॒माद॒मिति॑स॒ध॒ऽमादं॑। न॒आग॑हि। आग॑हि। ग॒ही॒ह। इ॒हवा॑। वा॒सन्। सन्नुप॑। उप॑श्रुधि। श्रु॒धीति॑श्रुधि॥  
इ॒मेहि। हिते॑। ते॒ह॒रि॒वः॒। ते॒ब्र॒ह्म॒कृतः॑। ब्र॒ह्म॒कृत॑स्सु॒ते। ब्र॒ह्म॒कृत॒इति॑ब्र॒ह्म॒ऽकृतः॑। सु॒तेसचा॑। सचा॒मधौ॑। मधौ॒न। नमक्षः॑। मक्ष॒आस॑ते। आस॑त॒इत्यास॑ते॥ इन्द्रे॒कामं॑। कामं॑जरि॒तारः॑। ज॒रि॒तारो॑वसू॒यवः॑। व॒सू॒यवो॒रथे॑। व॒सु॒यव॒इति॑व॒सु॒ऽयवः॑। रथे॒न। नपादं॑। पाद॒माद॑धुः। आद॑धुः। द॒धु॒रिति॑दधुः॥  
ऱा॒यस्का॑मो॒वज्र॑हस्तं। रा॒यस्का॑म॒इति॑रा॒यःऽका॑मः। वज्र॑हस्तंसु॒दक्षि॑णं। वज्र॑हस्त॒मिति॒वज्र॑ऽहस्तं। सु॒दक्षि॑णम्पु॒त्रः। सु॒दक्षि॑ण॒मिति॑सु॒ऽदक्षि॑णं। पु॒त्रोन। नपि॒तरं॑। पि॒तरं॑हुवे। हु॒व॒इति॑हुवे॥  
इ॒मइन्द्रा॑य। इन्द्रा॑यसुन्विरे। सु॒न्वि॒रे॒सोमा॑सः। सोमा॑सो॒दध्या॑शिरः। दध्या॑शिर॒इति॒दधि॑ऽआशिरः॥ ताँआमदा॑य। आमदा॑य। मदा॑यवज्रहस्त। व॒ज्र॒ह॒स्त॒पी॒तये॑। व॒ज्र॒ह॒स्तेति॑वज्रऽहस्त। पी॒तये॒हरि॑भ्यां। हरि॑भ्यांयाहि। हरि॑भ्या॒मिति॒हरि॑ऽभ्यां। या॒ह्योकः॑। ओक॒आ। एत्या॥  
श्रव॒च्चृत्क॑र्णः। श्रुत्क॑र्णईयते। श्रुत्क॑र्ण॒इति॒श्रुत्ऽक॑र्णः। ई॒य॒ते॒वसू॑नां। वसू॑नां॒नु। नूचि॑त्। चि॒न्नः। नो॒म॒र्धि॒ष॒त्। म॒र्धि॒ष॒द्गिरः॑। गिर॒इति॒गिरः॑॥ स॒द्यश्चि॑त्। चि॒द्यः। यस्स॒हस्रा॑णि। स॒हस्रा॑णिश॒ता। श॒तादद॑त्। दद॒न्नकिः॑। नकि॒र्दित्स॑न्तं। दित्स॑न्त॒मामि॑नत्। आमि॑नत्। मि॒न॒दिति॑मिनत्॥ 17 ॥  
सवी॒रः। वी॒रोअप्र॑तिष्कुतः। अप्र॑तिष्कुत॒इन्द्रे॑ण। अप्र॑तिस्कुत॒इत्यप्र॑तिऽस्कुतः। इन्द्रे॑णशूशुवे। शू॒शु॒वे॒नृभिः॑। नृभि॒रिति॒नृऽभिः॑॥ यस्ते॑। ते॒ग॒भी॒रा। ग॒भी॒रासव॑नानि। सव॑नानिवृत्रहन्। वृ॒त्र॒ह॒न्त्सु॒नोति॑। वृ॒त्र॒ह॒न्निति॑वृत्रऽहन्। सु॒नोत्याच॑। आच॑। च॒धाव॑ति। धाव॒तीति॒धाव॑ति॥  
भवा॒वरू॑थं। वरू॑थम्मघवन्। म॒घ॒व॒न्म॒घोनां॑। म॒घ॒वन्निति॑मघऽवन्। म॒घोनां॒यत्। यत्स॒मजा॑सि। स॒मजा॑सि॒शर्ध॑तः। स॒मजा॒सीति॑सं॒ऽअजा॑सि। शर्ध॑त॒इति॒शर्ध॑तः॥ वित्वाह॑तस्य। त्वाह॑तस्य॒वेद॑नं। त्वाह॑त॒स्येति॒त्वाऽह॑तस्य। वेद॑नम्भजेमहि। भ॒जे॒म॒ह्यादू॒णाशः॑। आदू॒णाशः॑। दू॒णशो॑भर। दु॒र्नश॒इति॑दुः॒ऽनशः॑। भ॒रा॒गयं॑। गय॒मिति॒गयं॑॥  
सु॒नोता॑सोम॒पाव्ने॑। सो॒म॒पाव्ने॒सोमं॑। सो॒म॒पाव्न॒इति॑सो॒म॒ऽपाव्ने॑। सोम॒मिन्द्रा॑य। इन्द्रा॑यव॒ज्रिणॆ॑। व॒ज्रिण॒इति॑व॒ज्रिणे॑॥ पच॑ताप॒क्तीः। प॒क्तीरव॑से। अव॑सेकृणु॒ध्वं। कृ॒णु॒ध्वमित्। इत्पृ॒णन्। पृ॒णन्नित्। इत्पृ॑ण॒ते। पृ॒ण॒तेमयः॑। मय॒इति॒मयः॑॥  
मास्रे॑धत। स्रे॒ध॒त॒सो॒मिनः॑। सो॒मिनो॒दक्ष॑त। दक्ष॑ताम॒हे। म॒हेकृ॑णु॒ध्वं। कृ॒णु॒ध्वंरा॒ये। रा॒यआ॒तुजे॑। आ॒तुज॒इत्या॒ऽतुजे॑॥ त॒रणि॒रित्। इज्ज॑यति। ज॒य॒ति॒क्षेति॑। क्षेति॒पुष्य॑ति। पुष्य॑ति॒न। नदे॒वासः॑। दे॒वासः॑कव॒त्नवे॑। क॒व॒त्नव॒इति॑क॒व॒त्नवे॑॥  
नकि॑स्सु॒दासः॑। सु॒दासो॒रथं॑। सु॒दास॒इति॑सु॒ऽदासः॑। रथं॒परि॑। पर्या॑स। आ॒स॒न। नरी॑रमत्। री॒र॒म॒दिति॑रीरमत्॥ इन्द्रो॒यस्य॑। यस्या॑वि॒ता। अ॒वि॒तायस्य॑। यस्य॑म॒रुतः॑। म॒रुतो॒गम॑त्। गम॒त्सः। सगोम॑ति। गोम॑तिव्र॒जे। गोम॒तीति॒गोऽम॑ति। व्र॒जइति॑व्र॒जे ॥ 18।  
गम॒द्वाजं॑। वाजं॑वा॒जय॑न्। वा॒जय॑न्निन्द्र। इ॒न्द्र॒मर्त्यः॑। मर्त्यो॒यस्य॑। यस्य॒त्वं। त्वम॑वि॒ता। अ॒वि॒ताभुवः॑। भुव॒इति॒भुवः॑॥ अ॒स्माकं॑बोध्य॒वितारथा॑नां। रथा॑नाम॒स्माकं॑। अ॒स्माकं॑शूर। शू॒र॒नृ॒णां। नृ॒णामिति॑नृ॒णां॥  
उदित्। इन्व॑स्य। अ॒स्य॒रि॒च्य॒ते॒। रि॒च्य॒तेंशः॑। अंशो॒धनं॑। धन॒न्न। नजि॒ग्युषः॑। जि॒ग्युष॒इति॑जि॒ग्युषः॑॥ यइन्द्रः॑। इन्द्रो॒हरि॑वान्। हरि॑वा॒न्न। हरि॑वा॒निति॒हरि॑ऽवान्। नदभ॑न्ति। द॒भ॒न्ति॒तं। तंरि॒पः। रि॒पोदक्षं॑। दक्षं॒दध॑ति। दध॑तिसो॒मिनि॑। सो॒मिनीति॑सो॒मिनि॑॥  
मन्त्र॒मख॑र्वं। अख॑र्वं॒सुधि॑तं। सुधि॑तंसु॒पेश॑सं। सुधि॑ति॒मिति॒सुऽधि॑तिं। सु॒पेश॑सं॒दधा॑त। सु॒पेश॑स॒मिति॑सु॒ऽपे॑शसं। दधा॑तय॒ज्ञिये॑षु। य॒ज्ञिये॒ष्वा। एत्या॥ पू॒र्वीश्च॒न। च॒नप्रसि॑तयः। प्रसि॑तयस्तरन्ति। प्रसि॑तय॒इति॒प्रऽसि॑तयः। त॒र॒न्ति॒तं। तंयः। यइन्द्रे॑। इन्द्रे॒कर्म॑ण। कर्म॑णा॒भुव॑त्। भुव॒दिति॒भुव॑त्॥  
कस्तं। तमि॑न्द्र। इ॒न्द्र॒त्वाव॑सुं। त्वाव॑सु॒मामर्त्यः॑। त्वाव॑सु॒मिति॒त्वाऽव॑सुं। आमर्त्यः॑। मर्त्यो॑दधर्षति। द॒ध॒र्ष॒तीति॑दधर्षति ॥ श्र॒ध्दाइत्। इत्ते॑। ते॒म॒घ॒व॒न्। म॒घ॒व॒न्पार्ये॑। म॒घ॒वन्निति॑मघऽवन्। पार्ये॑दि॒वि। दि॒विवा॒जी। वा॒जीवाजं॑। वाजं॑सिषासति। सि॒सा॒स॒तीति॑सिसासति॥  
म॒घोन॑स्म। स्म॒वृ॒त्र॒हत्ये॑षु। वृ॒त्र॒हत्ये॑षुचोदय। वृ॒त्र॒हत्ये॒ष्विति॑वृ॒त्र॒ऽहत्ये॑षु। चो॒द॒य॒ये। तेदद॑ति। दद॑तिप्रि॒या। प्रि॒यावसु॑। वस्विति॒वसु॑॥ तव॒प्रणी॑ती। प्रणी॑तीहर्यश्व। प्रनी॒तीति॒प्रऽनी॑ती। ह॒र्य॒श्व॒सू॒रिभिः॑। ह॒र्य॒श्वेति॑हरिऽश्व। सू॒रिभि॒र्विश्वा॑। सू॒रिभि॒रिति॑सू॒रिऽभिः॑। विश्वा॑तरेम। त॒रे॒म॒दु॒रि॒ता। दु॒रि॒तेति॑दुः॒ऽइ॒ता॥ 19 ॥  
तवेत्। इदि॑न्द्रा। इ॒न्द्रा॒व॒मं। अ॒व॒मंवसु॑। वसु॒त्वं। त्वम्पु॑ष्यसि। पु॒ष्य॒सि॒म॒ध्य॒मं। म॒ध्य॒ममिति॑म॒ध्य॒मं॥ स॒त्राविश्व॑स्य। विश्व॑स्यपर॒मस्य॑। प॒र॒मस्य॑राजति। रा॒ज॒ति॒नकिः॑। नकि॑ष्ट्वा। त्वा॒गोषु॑। गोषु॑वृण्वते। वृ॒ण्व॒त॒इति॑वृण्वते॥  
त्वंविश्व॑स्य। विश्व॑स्यधन॒दाः। ध॒न॒दाअ॑सि। ध॒न॒दाइति॑ध॒न॒ऽदाः। अ॒सि॒श्रु॒तः। श्रु॒तोये। यईं॑। ईं॒भव॑न्ति। भव॑न्त्या॒जयः॑। आ॒जय॒इत्या॒जयः॑॥ तवा॒यं। अ॒यंविश्वः॑। विश्वः॑पुरुहूत। पु॒रु॒हू॒त॒पार्थि॑वः। पु॒रु॒हू॒तेति॑पुरुऽहूत। पार्थि॑वोव॒स्युः। अ॒व॒स्युर्नाम॑। नाम॑भिक्षते। भि॒क्ष॒त॒इति॑भिक्षते॥  
यदि॑न्द्र। इ॒न्द्र॒याव॑तः। याव॑त॒स्त्वं। त्वमे॒ताव॑त्। ए॒ताव॑द॒हं। अ॒हमीशी॑य। ईशी॒येतीशी॑य॥ स्तो॒तार॒मित्। इद्दि॑धिषेय। दि॒धि॒षे॒य॒र॒दा॒व॒सो॒। र॒दा॒व॒सो॒न। र॒द॒व॒सो॒इति॑रदवसो। नपा॑प॒त्वाय॑। पा॒प॒त्वाय॑राशीय। पा॒प॒त्वायेति॑पा॒प॒ऽत्वाय॑। रा॒शी॒येति॑राशीय॥  
शिक्षे॑य॒मित्। इन्म॑हयते। म॒ह॒य॒तेदि॒वेदि॑वे। म॒ह॒य॒त॒इति॑महऽयते। दि॒वेदि॑वेरा॒यः। रा॒यआकु॑हचि॒द्विदे॑। आकु॑हचि॒द्विदे॑। कु॒ह॒चि॒द्विद॒इति॑कु॒ह॒चित्ऽविदे॑॥ न॒हित्वत्। त्वद॒न्यत्। अ॒न्यन्म॑घवन्। म॒घ॒व॒न्न। म॒घ॒व॒न्नितिम॑घऽवन्। नआप्यं॑। आप्यं॒वस्यः॑। वस्यो॒अस्ति॑। अस्ति॑पि॒ता। पि॒ताच॒न। च॒नेति॑च॒न॥  
त॒रणि॒रित्। इत्सि॑षासति। सि॒षा॒स॒ति॒वाजं॑। सि॒सा॒स॒तीति॑सिसासति। वाजं॒पुर॑न्ध्या। पुर॑न्ध्यायु॒जा। पुर॒न्ध्येति॒पुरं॑ऽध्या। यु॒जेति॑यु॒जा॥ आवः॑। व॒इन्द्रं॑। इन्द्रं॑पुरुहू॒तं। पु॒रु॒हू॒तन्न॑मे। पु॒रु॒हू॒तमिति॑पु॒रु॒ऽहू॒तं। न॒मे॒गि॒रा। गि॒राने॒मिं। ने॒मिन्तष्टे॑व। तष्टे॑वसु॒द्र्वं॑। सु॒द्र्वमिति॑सु॒ऽद्र्वं॑॥ 20॥  
नदु॑ष्टु॒ती। दु॒ष्टु॒तीमर्त्यः॑। दु॒स्तु॒तीतिदुः॒ऽस्तु॒ती। मर्त्यो॑विन्दते। वि॒न्द॒ते॒वसु॑। वसुन। नस्र्धन्तं। स्रेधन्तंरयिः। रयिर्नशत्। नशदितिनशत्। सुशक्तिमित्। सुशक्तिरितिसुऽशक्तिः। इन्ममघवन्। मघवन्तुभ्यं। तुभ्यमावते। मावतेदेष्णं। मावतइतिमाऽवते। देष्णंयत्। यत्पार्ये। पार्येदिवि। दिवीतिदिवि॥  
अ॒भित्वा॑। त्वा॒शू॒र॒। शू॒र॒नो॒नु॒मः। नो॒नु॒मोदु॑ग्धाइव। अदु॑ग्धाइवधे॒नवः॑। अदु॑ग्धाइ॒वेत्यदु॑ग्धाःऽइव। धे॒नव॒इति॑धे॒वनः॑॥ ईशा॑नम॒स्य। अ॒स्यजग॑तः। जग॑तस्वृ॒दृशः॑। स्व॒दृश॒मीशा॑नं। स्व॒दृश॒मिति॑स्वः॒ऽदृशं॑। ईशा॑नमिन्द्र। इ॒न्द्र॒त॒स्थुषः॑। त॒स्थुष॒इति॑त॒स्थुषः॑॥  
नत्वा॑वान्। त्वावाँ॑अ॒न्यः। अ॒न्योदि॒व्यः। दि॒व्योन। नपार्थि॑वः। पर्थि॑वो॒न। नाजा॒तः। जा॒तोन। नज॑नि॒ष्यते। ज॒नि॒ष्य॒तइति॑ज॒नि॒ष्य॒ते॥ अ॒श्वा॒यन्तो॑मघवन्। अ॒श्व॒यन्त॒इत्य॑श्व॒ऽयन्तः॑। म॒घ॒व॒न्नि॒न्द्र॒। म॒घ॒व॒न्निति॑मघऽवन्। इ॒न्द्र॒वा॒जिनः॑। वा॒जिनो॑ग॒व्यन्तः॑। ग॒व्यन्त॑स्त्वा। त्वा॒ह॒वा॒म॒हे॒। ह॒वा॒म॒ह॒इति॑हवामहे॥  
अ॒भीष॒तः। स॒तस्तत्। तदाभ॑र। आभ॑र। भ॒रेन्द्र॑। इन्द्र॒ज्यायः॑। ज्यायः॒कनी॑यसः। कनी॑यस॒इति॒कनी॑यसः॥ पु॒रू॒वसु॒र्हि। पु॒रु॒वसु॒रिति॑पु॒रु॒ऽवसुः॑। हिम॑घवन्। म॒घ॒व॒न्त्स॒नात्। म॒घ॒व॒न्निति॑मघऽवन्। स॒नादसि॑। असि॒भरे॑भरे। भरे॑भरेच। भरे॑भर॒इति॒भ॑रेऽभरे। च॒हव्यः॑। हव्य॒इति॒हव्यः॑॥  
परा॑णुदस्व। नु॒द॒स्व॒म॒घ॒व॒न्। म॒घ॒व॒न्न॒मित्रा॑न्। म॒घ॒व॒न्निति॑मघऽवन्। अ॒मित्रा॑न्त्सु॒वेदा॑। सु॒वेदा॑नः। सु॒वेदेति॑सु॒ऽवेदा॑। नो॒वसु॑। वसू॑कृधि। कृ॒धीति॑कृधि॥ अ॒स्माकं॑बोध्य॒विताम॑हाध॒नेभवा॑वृ॒धः। वृ॒धस्सखी॑नां। सखी॑ना॒मिति॒सखी॑नां॥  
इन्द्र॒क्रतुं॑। क्रतु॑न्नः। न॒आभ॑र। आभ॑र। भ॒र॒पि॒ता। पि॒तापु॒त्रेभ्यः॑। पु॒त्रेभ्यो॒यथा॑। यथेति॒यथा॑॥ शिक्षा॑णः। नो॒अ॒स्मिन्। अ॒स्मिन्पु॑रुहूत। पु॒रु॒हू॒त॒याम॑नि। पु॒रु॒हू॒तेति॑पुरुऽहूत। याम॑निजी॒वाः। जी॒वाज्योतिः॑। ज्योति॑रशीमहि। अ॒शी॒म॒हीत्य॑शीमहि॥  
मानः॑। नो॒अज्ञा॑ताः। अज्ञा॑तावृ॒जनाः॑। वृ॒जना॑दुरा॒ध्यः॑। दु॒रा॒ध्यो३॒॑मा। दु॒रा॒ध्यइति॑दुः॒ऽआ॒ध्यः॑। माशि॑वासः। अशि॑वासो॒अव॑। अव॑क्रमुः। क्र॒मु॒रिति॑क्रमुः॥ त्वया॑व॒यं। व॒यम्प्र॒वतः॑। प्र॒वत॒श्शश्व॑तीः। प्र॒वत॒इति॑प्र॒ऽवतः॑। शश्व॑तीर॒पः। अ॒पोति॑। अति॑शूर। शू॒र॒त॒रा॒म॒सि॒। त॒रा॒म॒सीति॑तरामसि॥ 21 ॥  
