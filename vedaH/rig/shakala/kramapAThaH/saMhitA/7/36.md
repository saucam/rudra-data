

  
हरिःॐ॥ प्रब्रह्म॑। ब्रह्मै॑तु। ए॒तु॒सद॑नात्। सद॑नादृ॒तस्य॑। ऋ॒तस्य॒वि। विर॒श्मिभिः॑। र॒श्मिभि॑स्ससृजे। र॒श्मिभि॒रिति॑र॒श्मिऽभिः॑। स॒सृ॒जे॒सूर्यः॑। सूर्यो॒गाः। गाइति॒गाः॥ विसानु॑ना। सानु॑नापृथि॒वी। पृ॒थि॒वीस॑स्रे। स॒स्र॒उ॒र्वी। उ॒र्वीपृ॒थु। पृ॒थुप्रती॑कं। प्रती॑क॒मधि॑। अध्येधे॑। ए॒धे॒। ई॒धे॒अ॒ग्निः। अ॒ग्निरि॒त्यग्निः॥  
इ॒मांवां॑। वां॒मि॒त्रा॒व॒रु॒णा॒। मि॒त्रा॒व॒रु॒णा॒सु॒वृ॒क्तिं। सु॒वृ॒क्तिमिषं॑। सु॒वृ॒क्तिमिति॑सु॒ऽवृ॒क्तिं। इष॒न्न। नकृ॑ण्वे। कृ॒ण्वे॒अ॒सु॒रा। अ॒सु॒रा॒नवी॑यः। नवी॑य॒इति॒नवी॑यः॥ इ॒नोवां॑। वा॒म॒न्यः। अ॒न्यःप॑द॒वीः। प॒द॒वीरद॑ब्धः। प॒द॒वीरिति॑प॒द॒ऽवीः। अद॑ब्धो॒जनं॑। जन॑ञ्च। च॒मि॒त्रः। मि॒त्रोय॑तति। य॒त॒ति॒ब्रु॒वा॒णः। ब्रु॒वा॒णइति॑ब्रु॒वा॒णः॥  
आवात॑स्य। वात॑स्य॒ध्रज॑तः। ध्रज॑तोरन्ते। र॒न्त॒इ॒त्याः। इ॒त्याअपी॑पययन्त। अपी॑पययन्तधे॒नवः॑। धे॒वनो॒न। नसूदाः॑। सूदा॒इति॒सूदाः॑॥ म॒होदि॒वः। दि॒वस्सद॑ने। सद॑ने॒जाय॑मानः। जाय॑मा॒नोचि॑क्रदत्। अचि॑क्रदद्वृष॒भः। वृ॒ष॒भस्सस्मि॑न्। सस्मि॒न्नूध॑न्। ऊध॒न्नित्यूध॑न्॥  
गि॒रायः। यए॒ता। ए॒तायु॒नज॑त्। यु॒नज॒ध्दरी॑। हरी॑ते। हरी॒इति॒हरी॑। त॒इन्द्र॑। इन्द्र॑प्रि॒या। प्रि॒यासु॒रथा॑। सु॒रथा॑शूर। सु॒रथा॒इति॑सु॒ऽरथाः॑। शू॒र॒धा॒यू। धा॒यूइति॑धा॒यू॥ प्रयः। योम॒न्युं। म॒न्युंरिरि॑क्षतः। रिरि॑क्षतोमि॒नाति॑। मि॒नात्यासु॒क्रतुं॑। आसु॒क्रतुं॑। सु॒क्रतु॑मर्य॒मणं॑। अ॒र्य॒मणं॑ववृत्यां। व॒वृ॒त्यामिति॑व॒वृ॒त्यां॥  
यज॑न्तेअस्य। अ॒स्य॒स॒ख्यं। स॒ख्यंवयः॑। वय॑श्च। च॒नम॒स्विनः॑। नम॒स्विन॒स्स्वे। स्वऋ॒तस्य॑। ऋ॒तस्य॒धाम॑न्। धाम॒न्निति॒धाम॑न्॥ विपृक्षः॑। पृक्षो॑बाबधे। बा॒ब॒धे॒नृभिः॑। नृभि॒स्तवा॑नः। नृभि॒रिति॒नृऽभिः॑। स्तवा॑नइ॒दं। इ॒दन्नमः॑। नमो॑रु॒द्राय॑। रु॒द्राय॒प्रेष्ठं॑। प्रेष्ठ॒मिति॒प्रेष्ठं॑॥ 1 ॥  
आयत्। यत्सा॒कं। सा॒कंय॒शसः॑। य॒शसो॑वावशा॒नाः। वा॒व॒शा॒नासर॑स्वती। सर॑स्वतीस॒प्तथी॑। स॒प्तथी॒सिन्धु॑माता। सिन्धु॑मा॒तेति॒सिन्धु॑ऽमाता॥ यास्सु॒ष्वय॑न्त। सु॒ष्वय॑न्तसु॒दुघाः॑। सु॒स्वय॒न्तेति॑सु॒स्वय॑न्त। सु॒दुघा॑स्सुधा॒राः। सु॒दुघा॒इति॑सु॒ऽदुघाः॑। सु॒धा॒राअ॒भि। सु॒धा॒राइति॑सु॒ऽधा॒राः। अ॒भिस्वेन॑। स्वेन॒पय॑सा। पय॑सा॒पीप्या॑नाः। पीप्या॑ना॒इति॒पीप्या॑नाः॥  
उ॒तत्ये। त्येनः॑। नो॒म॒रुतः॑। म॒रुतो॑मन्दसा॒नाः। म॒न्द॒सा॒नाधियं॑। धियं॑तो॒कं। तो॒कञ्च॑। च॒वा॒जिनः॑। वा॒जिनो॑वन्तु। अ॒व॒न्त्वि॒त्य॑वन्तु॥ मानः॑। नः॒परि॑। परि॑ख्यत्। ख्य॒दक्ष॑रा। अक्ष॑रा॒चर॑न्ती। चर॒न्त्यवी॑वृधन्। अवी॑वृध॒न्युज्यं॑। युज्यं॒ते। तेर॒यिं। र॒यिन्नः॑। न॒इति॑नः॥  
प्रवः॑। वो॒म॒ही। म॒हीम॒रम॑तिं। अ॒रम॑तिङ्कृणुध्वं। कृ॒णु॒ध्वं॒प्र। प्रपू॒षणं॑। पू॒षणं॑विद॒थ्यं॑। वि॒द॒थ्यं॑१॒॑न। नवी॒रं। वी॒रमिति॑वी॒रं॥ भगं॒धियः॑। धियो॑वि॒तारं॑। अ॒वि॒तारं॑नः। नो॒अ॒स्याः॒। अ॒स्या॒स्सा॒तौ। सा॒तौवाजं॑। वाजं॑राति॒षाचं॑। रा॒ति॒षाचं॒पुर॑न्धिं। रा॒ति॒साच॒मिति॑रा॒ति॒ऽसाचं॑। पुर॑न्धि॒मिति॒पुरं॑ऽधिं॥  
अच्छा॒यं। अ॒यंवः॑। वो॒म॒रु॒तः॒। म॒रु॒त॒श्श्लोकः॑। श्लोक॑एतु। ए॒त्वच्छ॑। अच्छा॒विष्णुं॑। विष्णुं॑निषिक्त॒पां। नि॒षि॒क्त॒पामवो॑भिः। नि॒सि॒क्त॒पामिति॑नि॒सि॒क्तऽपां। अवो॑भि॒रित्यवः॑ऽभिः॥ उ॒तप्र॒जायै॑। प्र॒जायै॑गृण॒ते। प्र॒जाया॒इति॑प्र॒ऽजायै॑। गृ॒ण॒तेवयः॑। वयो॑धुः। धु॒र्यू॒यं। यू॒यम्पा॑तस्स्व॒स्तिभि॒स्स्दानः॑॥ 2 ॥  
