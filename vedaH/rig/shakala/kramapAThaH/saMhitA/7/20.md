

  
हरिः॥ॐ॥ उ॒ग्रोज॑ज्ञे। ज॒ज्ञे॒वी॒र्या॑य। वी॒र्या॑यस्व॒धावा॑न्। स्व॒धावा॒न्चक्रिः॑। चक्रि॒रपः॑। अपो॒नर्यः॑। नर्यो॒यत्। यत्क॑रि॒ष्यन्। क॒रि॒ष्यन्निति॑क॒रि॒ष्यन्॥ ज॒ग्मि॒र्युवा॑। युवा॑नृ॒षद॑नं। नृ॒षद॑न॒मवो॑भिः। नृ॒सद॑न॒मिति॑नृ॒ऽसद॑नं। अवो॑भिस्त्रा॒ता। अवो॑भि॒रित्यवः॑ऽभिः। त्रा॒तानः॑। न॒इन्द्रः॑। इन्द्र॒एन॑सः। एन॑सोम॒हः। म॒हश्चि॑त्। चि॒दिति॑चित्॥  
हन्ता॑वृ॒त्रं। वृ॒त्रमिन्द्रः॑। इन्द्र॒श्शूशु॑वानः। शूशु॑वानः॒प्र। प्रावी॑त्। आ॒वी॒न्नु। नुवी॒रः। वी॒रोज॑रि॒तारः॑। ज॒रि॒तार॑मू॒ती। ऊ॒तीत्यू॒ती॥ कर्ता॑सु॒दासे॑। सु॒दासे॒अह॑। सु॒दास॒इति॑सु॒ऽदासे॑। अह॒वै। वाउ॑लो॒कं। ऊँ॒इत्यूँ॑। लो॒कन्दाता॑। दाता॒वसु॑। वसु॒मुहुः॑। मुहु॒रादा॒शुषे॑। आदा॒शुषे॑। दा॒शुषे॑भूत्। भू॒दिति॑भूत्॥  
यु॒ध्मोअ॑न॒र्वा। अ॒न॒र्वाख॑ज॒कृत्। ख॒ज॒कृत्स॒मद्वा॑। ख॒ज॒कृदिति॑ख॒ज॒ऽकृत्। स॒मद्वा॒शूरः॑। स॒मद्वेति॑स॒मत्ऽवा॑। शूर॑स्सत्रा॒षाट्। स॒त्रा॒षाट्ज॒नुषे॑। ज॒नुषें॑। ई॒मषा॑ह्ळः। अषा॑ळ्ह॒इत्यषा॑ह्ळः॥ व्या॑से। आ॒स॒इन्द्रः॑। इन्द्रः॒पृत॑नाः। पृत॑ना॒स्वोजाः॑। स्वोजा॒अध॑। स्वोजा॒इति॒सुऽओ॑जाः। अधा॒विश्वं॑। विश्वं॑शत्रू॒यन्तं॑। श॒त्रू॒यन्तं॑जघान। श॒त्रु॒यन्त॒मिति॑श॒त्रु॒ऽयन्तं॑। ज॒घा॒नेति॑जघान॥  
उ॒भेचि॑त्। उ॒भेइत्यु॒भे। चि॒दि॒न्द्र॒। इ॒न्द्र॒रोद॑सी। रोद॑सीमहि॒त्वा। रोद॑सी॒इति॒रोद॑सी। म॒हि॒त्वाप॑प्राथ। म॒हि॒त्वेति॑म॒हि॒ऽत्वा। आप॑प्राथ। प॒प्रा॒थ॒तवि॑षीभिः। तवि॑षीभिस्तुविष्मः। तु॒वि॒ष्म॒इति॑तुविष्मः॥ नि॒वज्रं॑। वज्र॒मिन्द्रः॑। इन्द्रो॒हरि॑वान्। हरि॑वा॒न्मिमि॑क्षन्। हरि॑वा॒निति॒हरि॑ऽवान्। मिमि॑क्ष॒न्त्सं। समन्ध॑सा। अन्ध॑सा॒मदे॑षु। मदे॑षु॒वै। वाउ॑वोच। उ॒वो॒चेत्यु॑वोच॥  
वृषा॑जजान। ज॒जा॒न॒वृष॑णं। वृष॑णं॒रणा॑य। रणा॑य॒तं। तमु॑चित्। ऊँ॒इत्यूँ॑। चि॒न्नारी॑। नारी॒नर्यं॑। नर्यं॑ससूव। स॒सू॒वेति॑ससूव॥ प्रयः। यस्से॑ना॒नीः। से॒ना॒नीरध॑। से॒ना॒नीरिति॑से॒ना॒ऽनीः। अध॒नृभ्यः॑। नृभ्यो॒अस्ति॑। नृभ्य॒इति॒नृऽभ्यः॑। अस्ती॒नः। इ॒नस्सत्वा॑। सत्वा॑ग॒वेष॑णः। ग॒वेष॑ण॒स्सः। ग॒वेष॑ण॒इति॑गो॒ऽएष॑णः। सधृ॒ष्णुः। धृ॒ष्णुरिति॑धृ॒ष्णुः॥ 1॥  
नूचि॑त्। चि॒त्सः। सभ्रे॑षते। भ्रे॒ष॒ते॒जनः॑। जनो॒न। नरे॑षत्। रे॒ष॒न्मनः॑। मनो॒यः। योअ॑स्य। अ॒स्य॒घो॒रं। घो॒रमा॒विवा॑सात्। आ॒विवा॑सात्। विवा॑सा॒दित्या॒ऽविवा॑सात्॥ य॒ज्ञैर्यः। यइन्द्रः॑। इन्द्रो॒दध॑ते। दध॑ते॒दुवां॑सि। दुवां॑सि॒क्षय॑त्। क्षय॒त्सः। त्सरा॒यः। रा॒यऋ॑त॒पाः। ऋ॒त॒पाऋ॑ते॒जाः। ऋ॒त॒पाइत्यृ॑त॒ऽपाः। ऋ॒ते॒जाइत्यृ॑ते॒ऽजाः॥  
यदि॑न्द्र। इ॒न्द्र॒पूर्वः॑। पूर्वो॒अप॑राय। अप॑राय॒शिक्ष॑न्। शिक्ष॒न्नय॑त्। नय॒ज्ज्याया॑न्। ज्याया॒न्कनी॑यसः। कनी॑यसोदे॒ष्णं। दे॒ष्णमिति॑दे॒ष्णं॥ अ॒मृत॒इत्। इत्परि॑। पर्या॑सीत। आ॒सी॒त॒दू॒रं। दू॒रमाचि॑त्र्य। आचि॑त्र्य। चि॒त्र्य॒चित्र्यं॑। चित्र्यं॑भर। भ॒रा॒र॒यिं। र॒यिन्नः॑। न॒इति॑नः॥  
यस्ते॑। त॒इ॒न्द्र॒। इ॒न्द्र॒प्रि॒यः। प्रि॒योजनः॑। जनो॒ददा॑शत्। ददा॑श॒दस॑त्। अस॑न्निरे॒के। नि॒रे॒केअ॑द्रिवः। अ॒द्रि॒व॒स्सखा॑। अ॒द्रि॒व॒इत्य॑द्रिऽवः। सखा॑ते। त॒इति॑ते॥ व॒यन्ते॑। ते॒अ॒स्यां। अ॒स्यांसु॑म॒तौ। सु॒म॒तौचनि॑ष्ठाः। सु॒म॒ताविति॑सु॒ऽम॒तौ। चनि॑ष्ठा॒स्याम॑। स्याम॒वरू॑थे। वरू॑थे॒अघ्न॑तः। अघ्न॑तो॒नृपी॑तौ। नृपी॑ता॒विति॒नृऽपी॑तौ॥  
ए॒षस्तोमः॑। स्तोमो॑अचिक्रदत्। अ॒चि॒क्र॒द्वृषा॑। वृषा॑ते। त॒उ॒त। उ॒तस्ता॒मुः। स्ता॒मुर्म॑घवन्। म॒घ॒व॒न्न॒क्र॒पि॒ष्ठ॒। म॒घ॒व॒न्निति॑मघऽवन्। अ॒क्र॒पि॒ष्टेत्य॑क्रपिष्ठ॥ रा॒यस्का॑मः। का॒मो॒ज॒रि॒तारं॑। ज॒रि॒तारं॑ते। त॒आग॑न्। आग॑न्। अ॒ग॒न्त्वं। त्वम॒ङ्ग। अ॒ङ्गश॑क्र। श॒क्र॒वस्वः॑। वस्व॒आश॑कः। आश॑कः। श॒को॒न। नइति॒नः॥  
सनः॑। न॒इ॒न्द्र॒। इ॒न्द्र॒त्वय॑तायै। त्वय॑तायाइ॒षे। त्वय॑ताया॒इति॒त्वऽय॑तायै। इ॒षेधाः॑। धा॒स्त्मना॑। त्मना॑च। च॒ये। येम॒घवा॑नः। म॒घवा॑नोजु॒नन्ति॑। म॒घवा॑न॒इति॑म॒घऽवा॑नः। जु॒नन्तीति॑जु॒नन्ति॑॥ वस्वी॒षु। सुते॑। ते॒ज॒रि॒त्रे। ज॒रि॒त्रेअ॑स्तु। अ॒स्तु॒श॒क्तिः। श॒क्तिर्यू॒यं। यू॒यम्पा॑तस्व॒स्तिभि॒स्सदा॑नः॥ 2 ॥  
