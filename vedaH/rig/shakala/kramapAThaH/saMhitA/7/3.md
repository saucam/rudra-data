

  
अ॒ग्निंवः॑। वो॒दे॒वं। दे॒वम॒ग्निभिः॑। अ॒ग्निभि॑स्स॒जोषाः॑। अ॒ग्निभि॒रित्य॒ग्निऽभिः॑। स॒जोषा॒यजि॑ष्ठं। यजि॑ष्ठदू॒तं। दू॒तम॑ध्व॒रे। अ॒ध्व॒रेकृ॑णुध्वं। कृ॒णु॒ध्व॒मिति॑कृणुध्वं॥ योमर्त्ये॑षु। मर्त्ये॑षु॒निध्रु॑विः। निध्रु॑विर्ऋ॒तावा॑। निध्रु॑वि॒रिति॒निऽध्रु॑विः। ऋ॒तावा॒तपु॑र्मूर्धा। ऋ॒तवेत्यृ॒तऽवा॑। तपु॑र्मूर्धाघृ॒तान्नः॑। घृ॒तान्नः॑पाव॒कः। घृ॒तान्न॒इति॑घृ॒तऽअ॑न्नः। पा॒व॒कइति॑पा॒व॒कः॥  
प्रोथ॒तश्वः॑। अश्वो॒न। नयव॑से। यव॑सेवि॒ष्यन्। वि॒ष्यन्य॒दा। य॒दाम॒हः। म॒हस्सं॒वर॑णात्। सं॒वर॑णा॒द्वि। सं॒वर॑णा॒दिति॑सं॒ऽवर॑णात्। द्वस्था॑त्। अस्था॒दित्यस्था॑त्॥ आद॑स्य॒वातो॒अनु॑वातिशो॒चिरध॑। अध॑स्म। स्म॒ते॒। ते॒व्रज॑नं। व्रज॑नङ्कृ॒ष्णं। कृ॒ष्णम॑स्ति। अ॒स्तीत्य॑स्ति॥  
उद्यस्य॑। यस्य॑ते। ते॒नव॑जातस्य। नव॑जातस्य॒वृष्णः॑। नव॑जात॒स्येति॒नव॑ऽजातस्य। वृष्णोग्ने॑। अग्ने॒चर॑न्ति। चर॑न्त्य॒जराः॑। अ॒जरा॑इधा॒नाः। इ॒धा॒नाइती॑धा॒नाः॥ अच्छा॒द्यां। द्याम॑रु॒षः। अ॒रु॒षोधू॒मः। धू॒मए॑ति। ए॒ति॒सं। सन्दू॒तः। दू॒तोअ॑ग्ने। अ॒ग्न॒ईय॑से। ईय॑से॒हि। हिदे॒वान्। दे॒वानिति॑दे॒वान्॥  
वियस्य॑। यस्य॑ते। ते॒पृ॒थि॒व्यां। पृ॒थि॒व्याम्पाजः॑। पाजो॒अश्रे॑त्। अश्रे॑त्तृ॒षु। तृ॒षुयत्। यदन्ना॑। अन्ना॑सं॒मवृ॑क्त। स॒मवृ॑क्त॒जम्भैः॑। स॒मवृ॒क्तेति॑सं॒ऽअवृ॑क्त। जम्भै॒रिति॒जम्भैः॑॥ सेने॑वसृ॒ष्टा। सेने॒वेति॒सेना॑ऽइव। सृ॒ष्टाप्रसि॑तिः। प्रसि॑तिष्टे। प्रसि॑ति॒रिति॒प्रऽसि॑तिः। त॒ए॒ति॒। ए॒ति॒यवं॑। यव॒न्न। नद॑स्म। द॒स्म॒जु॒ह्वा॑। जु॒ह्वा॑विवेक्षि। वि॒वे॒क्षीति॑विवेक्षि॥  
तमित्। इद्दो॒षा। दो॒षातं। तमु॒षसि॑। उ॒षसि॒यवि॑ष्ठं। यवि॑ष्ठम॒ग्निं। अ॒ग्निमत्यं॑। अत्य॒न्न। नम॑र्जयन्त। म॒र्ज॒य॒न्त॒नरः॑। नर॒इति॒नरः॑॥ निशिशा॑ना॒अति॑थिं। निशिशा॑ना॒इति॒निऽशिशा॑नाः। अति॑थिमस्य। अ॒स्य॒योनौ॑। योनौ॑दी॒दाय॑। दी॒दाय॑शोचिः। शो॒चि॒राहु॑तस्य। आहु॑तस्य॒वृष्णः॑। आहु॑त॒स्येत्याऽहु॑तस्य। वृष्ण॒इति॒वृष्णः॑॥ 3॥  
सुसं॒दृक्ते॑। सु॒सं॒दृगिति॑सु॒ऽस॒दृक्। ते॒स्व॒नी॒क॒। स्व॒नी॒क॒प्रती॑कं। स्व॒नी॒केति॑सुऽअनीक। प्रती॑कं॒वि। वियत्। यद्रु॒क्मः। रु॒क्मोन। नरोच॑से। रोच॑सउपा॒के। उ॒पा॒कइत्यु॑पा॒के॥ दि॒वोन। नते॑। ते॒त॒न्य॒तुः। त॒न्य॒तुरे॑ति। ए॒ति॒शुष्मः॑। शुष्म॑श्चि॒त्रः। चि॒त्रोन। नसूरः॑। सूरः॒प्रति॑। प्रति॑चक्षि। च॒क्षि॒भा॒नुं। भा॒नुमिति॑भा॒नुं॥  
यथा॑ह। ह॒स्वाहा॑। स्वाहा॒ग्नये॑। अ॒ग्नये॒दाशे॑म। दाशे॑म॒परि॑। परीळा॑भिः। इळा॑भिर्घृ॒तव॑द्भिः। घृ॒तव॑द्भिश्च। घृ॒तव॑द्भि॒रिति॑घृ॒तव॑त्ऽभिः। च॒ह॒व्यैः। ह॒व्यैरिति॑ह॒व्यैः॥ तेभि॑र्नः। नो॒अ॒ग्ने॒। अ॒ग्ने॒अमि॑तैः। अमि॑तै॒र्महो॑भिः। महो॑भिश्श॒तं। श॒तम्पू॒र्भिः। पू॒र्भिराय॑सीभिः। पू॒र्भिरिति॑पूः॒ऽभिः। आय॑सीभि॒र्नि। निपा॑हि। पा॒हीति॑पाहि॥  
यावा॑। वा॒ते॒। ते॒सन्ति॑। सन्ति॑दा॒शुषे॑। दा॒शुषे॒अधृ॑ष्टाः। अधृ॑ष्ठा॒गिरः॑। गिरो॑वा। वा॒याभिः॑। याभि॑र्नृ॒वतीः॑। नृ॒वती॑रुरुष्याः। नृ॒वती॒रिति॑नृ॒ऽवतीः॑। उ॒रु॒ष्या॒इत्यु॑रुष्याः॥ ताभि॑र्नः। न॒स्सू॒नो॒। सू॒नो॒स॒ह॒सः॒। सू॒नो॒इति॑सूनो। स॒ह॒सो॒नि। निपा॑हि। पा॒हि॒स्मत्। स्मत्सू॒रीन्। सू॒रीन्ज॑रि॒तॄन्। ज॒रि॒तॄञ्जा॑तवेदः। जा॒त॒वे॒द॒इति॑जातऽवेदः॥  
निर्यत्। यत्पू॒तेव॑। पू॒तेव॒स्वधि॑तिः। पू॒तेवेति॑पू॒ताऽइ॑व। स्वधि॑ति॒श्शुचिः॑। शुचि॒र्गात्। गात्स्वया॑। स्वया॑कृ॒पा। कृ॒पात॒न्वा॑। त॒न्वा॒३॒॑रोच॑मानः। रोच॑मान॒इति॒रोच॑मानः॥ आयः। योमा॒त्रॊः। मा॒त्रोरु॒शेन्यः॑। उ॒शेन्यो॒जनि॑ष्ट। जनि॑ष्टदे॒वयज्या॑य। दे॒व॒यज्या॑यसु॒क्रतुः॑। दे॒व॒यज्या॒येति॑दे॒व॒ऽयज्या॑य। सु॒क्रतुः॑पाव॒कः। सु॒क्रतु॒रिति॑सु॒ऽक्रतुः॑। पा॒व॒कइति॑पा॒व॒कः॥  
ए॒तानः॑। नो॒अ॒ग्ने॒। अ॒ग्ने॒स्वौभ॑गा। सौभ॑गादिदीहि। दि॒दी॒ह्यपि॑। अपि॒क्रतुं॑। क्रतुं॑सु॒चेत॑सं। सु॒चेत॑संवतेम। सु॒चेत॑स॒मिति॑सु॒ऽचेत॑सं। व॒ते॒मेति॑वतेम॥ विश्वा॑स्तो॒तृभ्यः॑। स्तो॒तृभ्यो॑गृण॒ते। स्तो॒तृभ्य॒इति॑स्तो॒तृऽभ्यः॑। गृ॒ण॒तेच॑। च॒स॒न्तु॒। स॒न्तु॒यू॒यं। यू॒यम्पा॑तुस्व॒स्तिभि॒स्सदा॑नः॥ 4 ॥  
