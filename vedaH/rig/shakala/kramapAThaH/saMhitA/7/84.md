

  
आवां॑। वां॒रा॒जा॒नौ॒। रा॒जा॒ना॒व॒ध्व॒रे। अ॒ध्व॒रेव॑वृत्यां। व॒वृ॒त्यां॒ह॒व्येभिः॑। ह॒व्येभि॑रिन्द्रावरुणा। इ॒न्द्रा॒व॒रु॒णा॒नमो॑भिः। नमो॑भि॒रिति॒नमः॑ऽभिः॥ प्रवां॑। वां॒घृ॒ताची॑। घृ॒ताची॑बा॒ह्वोः। बा॒ह्वोर्दधा॑ना। दधा॑ना॒परि॑। परि॒त्मना॑। त्मना॒विषु॑रूपा। विषु॑रूपाजिगाति। विषु॑रू॒पेति॒विषु॑ऽरूपा। जि॒गा॒तीति॑जिगाति॥  
यु॒वोरा॒ष्ट्रं। रा॒ष्ट्रम्बृ॒हत्। बृ॒हदि॑न्वति। इ॒न्व॒ति॒द्यौः। द्यौर्यौ। यौसे॒तृभिः॑। से॒तृभि॑रर॒ज्जुभिः॑। से॒तृभि॒रिति॑से॒तृऽभिः॑। अ॒र॒ज्जुभि॑स्सिनी॒थः। सि॒नी॒थइति॑सि॒नी॒थः॥ परि॑नः। नो॒हेळः॑। हेळो॒वरु॑णस्य। वरु॑णस्यवृज्याः। वृ॒ज्या॒उ॒रुं। उ॒रुन्नः॑। न॒इन्द्रः॑। इन्द्रः॑कृणवत्। कृ॒ण॒व॒दु॒लो॒कं। ऊँ॒इत्यूँ॑। लो॒कमिति॑लो॒कं॥  
कृ॒तन्नः॑। नो॒य॒ज्ञं। य॒ज्ञंवरु॑णस्य। वरु॑णस्य॒चारुं॑। चारुं॑कृ॒तं। कृ॒तम्ब्रह्मा॑णि। ब्रह्मा॑णिसू॒रिषु॑। सु॒रिषु॑प्रश॒स्ता। प्र॒श॒स्तेति॑प्र॒ऽश॒स्ता॥ उपो॑र॒यिः। उपो॒इत्युपो॑। र॒यिर्दे॒वजू॑तः। दे॒वजू॑तोनः। दे॒वजू॑त॒इति॑दे॒वऽजू॑तः। ए॒तु॒प्र। प्रनः॑। न॒स्पा॒र्हाभिः॑। स्पा॒र्हाभि॑रू॒तिभिः॑। ऊ॒तिभि॑स्तिरेतं। ऊ॒तिभि॒रित्यू॒तिऽभिः॑। ति॒रे॒त॒मिति॑तिरेतं॥  
अ॒स्मेइ॑न्द्रावरुणा। अ॒स्मेइत्य॒स्मे। इ॒न्द्रा॒व॒रु॒णा॒वि॒श्ववा॑रं। वि॒श्ववा॑रंर॒यिं। वि॒श्ववा॑र॒मिति॑वि॒श्वऽवा॑रं। र॒यिन्ध॑त्तं। ध॒त्तं॒वसु॑मन्तं। वसु॑मन्तम्पुरु॒क्षुं। वसु॑मन्त॒मिति॒वसु॑ऽमन्तं। पु॒रु॒क्षुमिति॑पु॒रु॒ऽक्षुं॥ प्रयः। यआ॑दि॒त्यः। आ॒दि॒त्योअनृ॑ता। अनृ॑तामि॒नाति॑। मि॒नात्यमि॑ता। अमि॑ता॒शूरः॑। शूरो॑दयते। द॒य॒ते॒वसू॑नि। वसू॒नीति॒वसू॑नि॥  
इ॒यमिन्द्रं॑। इन्द्रं॒वरु॑णं। वरु॑णमष्ट। अ॒ष्ट॒मे॒। मे॒गीः। गीःप्र। प्राव॑त्। आव॑त्तो॒के। तो॒केतन॑ये। तन॑ये॒तूतु॑जाना। तूतु॑जानासु॒रत्ना॑सः। सु॒रत्ना॑सोदे॒ववी॑तिं। सु॒रत्ना॑स॒इति॑सु॒ऽरत्ना॑सः। दे॒ववी॑तिङ्गमेम। दे॒ववी॑ति॒मिति॑दे॒वऽवी॑तिं। ग॒मे॒म॒यू॒यं। यू॒यम्पा॑तस्व॒स्तिभि॒स्सदा॑नः॥ 6 ॥  
