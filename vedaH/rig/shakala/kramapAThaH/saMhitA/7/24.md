

  
योनि॑ष्ठइन्द्र॒सद॑ने। सद॑नेअकारि। अ॒का॒रि॒तं। तमानृभिः॑। नृभिः॑पुरुहूत। नृभि॒रिति॒नृऽभिः॑। पु॒रु॒हू॒त॒प्र। प्रया॑हि। या॒हीति॑याहि॥ असो॒यथा॑। यथा॑नः। नो॒वि॒ता। अ॒वि॒तावृ॒धे। वृ॒धेच॑। च॒द॒दः॒। द॒दो॒वसू॑नि। वसू॑निम॒मदः॑। म॒मद॑श्च। च॒सोमैः॑। सोमै॒रिति॒सोमैः॑॥  
गृ॒भी॒तन्ते॑। ते॒मनः॑। मन॑इन्द्र। इ॒न्द्र॒द्वि॒बर्हाः॑। द्वि॒बर्हा॑स्सु॒तः। द्वि॒बर्हा॒इति॑द्वि॒ऽबर्हाः॑। सु॒तस्सोमः॑। सोमः॒परि॑षिक्ता। परि॑षिक्ताम॒धूनि॑। परि॑सि॒क्तेति॒परि॑ऽसिक्ता। म॒धूनीति॑म॒धूनि॑॥ विसृ॑ष्टधेनाभरते। विसृ॑ष्टधे॒नेति॒विसृ॑ष्टऽधेनाः। भ॒र॒ते॒सु॒वृ॒क्तिः। सु॒वृ॒क्तिरि॒यं। सु॒वृ॒क्तिरिति॑सु॒ऽवृ॒क्तिः। इ॒यमिन्द्रं॑। इन्द्रं॒जोहु॑वती। जोहु॑वतीमनी॒षा। म॒नी॒षेति॑म॒नी॒षा॥  
आनः॑। नो॒दि॒वः। दि॒वआपृ॑थि॒व्याः। आपृ॑थि॒व्याः। पृ॒थि॒व्याऋ॑जीषिन्। ऋ॒जी॒षिन्नि॒दं। इ॒दम्ब॒र्हिः। ब॒र्हिस्सो॑म॒पेया॑य। सो॒म॒पेया॒येति॑सो॒म॒ऽपेया॑य। या॒हीति॑याहि॥ वह॑न्तुत्वा। त्वा॒हर॑यः। हर॑योम॒द्र्य॑ञ्चं। म॒द्र्य॑ञ्चमाङ्गू॒षं। आ॒ङ्गू॒षमच्छ॑। अच्छा॑त॒वसं॑। त॒वसं॒मदा॑य। मदा॒येति॒मदा॑य॥  
आनः॑। नो॒विश्वा॑भिः। विश्वा॑भिरू॒तिभिः॑। ऊ॒तिभि॑स्स॒जोषाः॑। ऊ॒तिभि॒रित्यू॒तिऽभिः॑। स॒जोषा॒ब्रह्म॑। स॒जोषा॒इति॑स॒ऽजोषाः॑। ब्रह्म॑जुषा॒णः। जु॒षा॒णोह॑र्यश्व। ह॒र्य॒श्व॒या॒हि॒। ह॒र्य॒श्वेति॑हरिऽअश्व। या॒हीति॑याहि॥ वरी॑वृज॒त्स्थवि॑रेभिः। स्थवि॑रेभिस्सुशिप्र। सु॒शि॒प्रा॒स्मे। सु॒शि॒प्रेति॑सुऽशिप्र। अ॒स्मेदध॑त्। अ॒स्मेइत्य॒स्मे। दध॒द्वृष॑णं। वृष॑णं॒शुष्मं॑। शुष्म॑मिन्द्र। इ॒न्द्रेती॑न्द्र॥  
ए॒षस्तोमः॑। स्तोमो॑म॒हः। म॒हउ॒ग्राय॑। उ॒ग्राय॒वाहे॑। वाहे॑धु॒री॑व। धु॒री॒३॒॑वात्यः॑। धु॒रीवेति॑धु॒रिऽइ॑व। अत्यो॒न। नवा॒जय॑न्। वा॒जय॑न्नधायि। अ॒धा॒यीत्य॑धायि॥ इन्द्र॑त्वा॒यं। अ॒यम॒र्कः। अ॒र्कई॑शे। ई॒शे॒वसू॑नां। वसू॑नान्दि॒वी॑व। दि॒वी॑व॒द्यां। दि॒वीवेति॑दि॒विऽइ॑व। द्यामधि॑। अधि॑नः। न॒श्रोम॑तं। श्रोम॑तन्धाः। धा॒इति॑धाः॥  
ए॒वानः॑। न॒इ॒न्द्र॒। इ॒न्द्र॒वार्य॑स्य। वार्य॑स्यपूर्धि। पू॒र्धि॒प्र। प्रते॑। ते॒म॒हीं। म॒हींसु॑म॒तिं। सु॒म॒तिंवे॑विदाम। सु॒म॒तिमिति॑सु॒ऽम॒तिं। वे॒वि॒दामेति॑वेविदाम॥ इषं॑पिन्व। पि॒न्व॒म॒घव॑द्भ्यः। म॒घव॑द्भ्यस्सु॒वीरां॑। म॒घव॑द्भ्य॒इति॑म॒घव॑त्ऽभ्यः। सु॒वीरां॑यू॒यं। यू॒यम्पा॑तस्व॒स्तिभि॒स्सदा॑नः॥ 8॥  
