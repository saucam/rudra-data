

  
प॒रोमात्र॑या। मात्र॑यात॒न्वा॑। त॒न्वा॑वृधा॒न। वृ॒धा॒नन। नते॑। ते॒म॒हि॒त्वं। म॒हि॒त्वमनु॑। म॒हि॒त्वमिति॑म॒हि॒ऽत्वं। अन्व॑श्नुवन्ति। अ॒श्नु॒व॒न्तीत्य॑श्नुवन्ति॥ उ॒भेते॑। उ॒भेइत्यु॒भे। ते॒वि॒द्म॒। वि॒द्म॒रज॑सी। रज॑सीपृथि॒व्याः। रज॑सी॒इति॒रज॑सी। पृ॒थि॒व्याविष्णॊ॑। विष्णो॑देव। विष्णो॒इति॒विष्णो॑। दे॒व॒त्वं। त्वम्प॑र॒मस्य॑। प॒र॒मस्य॑वित्से। वि॒त्स॒इति॑वित्से॥  
नते॑। ते॒वि॒ष्णो॒। वि॒ष्णो॒जाय॑मानः। वि॒ष्णो॒इति॑विष्णो। जाय॑मानो॒न। नजा॒तः। जा॒तोदेव॑। देव॑महि॒म्नः। म॒हि॒म्नःपरं॑। पर॒मन्तं॑। अन्त॑माप। आ॒पेत्या॑प॥ उद॑स्तभ्नाः। अ॒स्त॒भ्ना॒नाकं॑। नाक॑मृ॒ष्वं। ऋ॒ष्वम्बृ॒हन्तं॑। बृ॒हन्तं॑दा॒धर्थ॑। दा॒धर्थ॒प्राचीं॑। प्राचीं॑क॒कुभं॑। क॒कुभं॑पृथि॒व्याः। पृ॒थि॒व्याइति॑पृ॒थि॒व्याः॥  
इरा॑वतीधेनु॒मती॑। इरा॑वती॒इतीरा॑ऽवती। धे॒नु॒मती॒हि। धे॒नु॒मतीति॑धे॒नु॒ऽमती॑। हिभू॒तं। भू॒तंसू॑यव॒सिनी॑। सू॒य॒व॒सिनी॒मनु॑षे। सु॒य॒व॒सिनी॒ति॑सु॒ऽय॒व॒सिनी॑। मनु॑षेदश॒स्या। द॒श॒स्येति॑द॒श॒स्या॥ व्य॑स्तभ्नाः। अ॒स्त॒भ्ना॒रोद॑सी। रोद॑सीविष्णो। रोद॑सी॒इति॒रोद॑सी। वि॒ष्ण॒वे॒ते। वि॒ष्णो॒इति॑विष्णो। ए॒तेदा॒धर्थ॑। दा॒धर्थ॑पृथि॒वीं। पृ॒थि॒वीम॒भितः॑। अ॒भितो॑म॒यूखैः॑। म॒यूखै॒रिति॑म॒यूखैः॑॥  
उ॒रुंय॒ज्ञाय॑। य॒ज्ञाय॑चक्रथुः। च॒क्र॒थु॒रु॒लोकं। ऊँ॒इत्यूँ॑। लो॒कञ्ज॒नय॑न्ता। ज॒नय॑न्ता॒सूर्यं॑। सूर्य॑मु॒षासं॑। उ॒षास॑म॒ग्निं। उ॒षस॒मित्यु॒षसं॑। अ॒ग्निमित्य॒ग्निं॥ दास॑स्यचित्। चि॒द्वृ॒ष॒शि॒प्रस्य॑। वृ॒ष॒शि॒प्रस्य॑मा॒याः। वृ॒ष॒शि॒प्रस्येति॑वृ॒ष॒ऽशि॒प्रस्य॑। मा॒याज॒घ्नथुः॑। ज॒घ्नतु॑र्नरा। न॒रा॒पृ॒त॒नाज्ये॑षु। पृ॒त॒नाज्ये॒ष्विति॑पृ॒त्य॒नाज्ये॑षु॥  
इन्द्रा॑विष्णूदृंहि॒ताः। इन्द्रा॑विष्णू॒इतीन्द्रा॑विष्णू। दृं॒हि॒ताश्शम्ब॑रस्य। शम्ब॑रस्य॒नव॑। नव॒पुरः॑। पुरो॑नव॒तिं। न॒व॒तिञ्च॑। च॒श्न॒थि॒ष्टं। श्न॒थि॒ष्टमिति॑श्न॒थि॒ष्टं॥ श॒तंव॒र्चिनः॑। व॒र्चिन॑स्स॒हस्रं॑। स॒हस्रं॑च। च॒सा॒कं। सा॒कंह॒थः। ह॒थोअ॑प्र॒ति। अ॒प्र॒त्यसुर॑स्य। असु॑रस्यवी॒रान्। वी॒रानिति॑वी॒रान्॥  
इ॒यम्म॑नी॒षा। म॒नी॒षाबृ॑ह॒ती। बृ॒ह॒तीबृ॒हन्ता॑। बृ॒हन्तो॑रुक्र॒मा। उ॒रु॒क्र॒मात॒वसा॑। उ॒रु॒क्र॒मेत्यु॑रु॒ऽक्र॒मा। त॒वसा॑व॒र्धय॑न्ती। व॒र्धय॒न्तीति॑व॒र्धय॑न्ती॥ र॒रेवां॑। वां॒स्तोमं॑। स्तोमं॑वि॒दथे॑षु। वि॒दथे॑षुविष्णॊ। वि॒ष्णो॒पिन्व॑तं। वि॒ष्णो॒इति॑विष्णो। पिन्व॑त॒मिषः॑। इषॊ॑वृ॒जने॑षु। वृ॒जने॑ष्विन्द्र। इ॒न्द्रेती॑न्द्र॥  
वष॑ट्ते। ते॒वि॒ष्णॊ॒। वि॒ष्ण्वा॒सः। वि॒ष्णॊ॒इति॑विष्णॊ। आ॒सआकृ॑णोमि। आकृ॑णॊमि। कृ॒णो॒मि॒तत्। तन्मे॑। मे॒जु॒ष॒स्व॒। जु॒ष॒स्व॒शि॒पि॒वि॒ष्ट॒। शि॒पि॒वि॒ष्ट॒ह॒व्यं। ह॒व्यमिति॑ह॒व्यं॥ वर्ध॑न्तुत्वा। त्वा॒सु॒ष्टु॒तयः॑। सु॒ष्टु॒तयो॒गिरः॑। सु॒स्तु॒तय॒इति॑सु॒ऽस्तु॒तयः॑। गिरो॑मे। मे॒यू॒यं। यू॒यम्पा॑तस्व॒स्तिभि॒स्सदा॑नः॥ 24 ॥  
