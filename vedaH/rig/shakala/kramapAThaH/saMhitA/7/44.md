

  
द॒धि॒क्रांवः॑। द॒धि॒क्रामिति॑द॒धि॒ऽक्रां। वः॒प्र॒थ॒मं। प्र॒थ॒मम॒श्विना॑। अ॒श्विनो॒षसं॑। उ॒षस॑म॒ग्निं। अ॒ग्निंसमि॑ध्दं। समि॑ध्दं॒भगं॑। समि॑ध्द॒मिति॒संऽइ॑ध्दं। भग॑मू॒तये॑। ऊ॒तये॑हुवे। हु॒व॒इति॑हुवे॥ इन्द्रं॑वि॒ष्णुं। वि॒ष्णुम्पू॒षणं॑। पू॒षणं॒ब्रह्म॑णः। ब्रह्म॑ण॒स्पतिं॑। पति॑मादि॒त्यान्। आ॒दि॒त्यान्द्यावा॑पृथि॒वी। द्यावा॑पृथि॒वीअ॒पः। द्यावा॑पृथि॒वीइति॒द्यावा॑पृथि॒वी। अ॒पस्वः॑। स्व१॒॑रिति॑स्वः॑॥  
द॒धि॒क्रामु॒नम॑सा। द॒धि॒क्रामिति॑द॒धि॒ऽक्रां। ऊँ॒इत्यूँ॑। नम॑साबो॒धय॑न्तः। बो॒धय॑न्तउ॒दीरा॑णाः। उदी॑राणाय॒ज्ञं। उदी॑राण॒इत्युत्ऽईरा॑णाः। य॒ज्ञमु॑पप्र॒यन्तः॑। उ॒प॒प्र॒यन्त॒इत्यु॑प॒ऽप्र॒यन्तः॑॥ इळां॑दे॒वीं। दे॒वीम्ब॒र्हिषि॑। ब॒र्हिषि॑सा॒धय॑न्तः। सा॒धय॑न्तो॒श्विना॑। अ॒श्विना॒विप्रा॑। विप्रा॑सु॒हवा॑। सु॒हवा॒हुवे॑म। सु॒हवेति॑सु॒ऽहवा॑। हु॒वे॒मेति॑हुवेम॥  
द॒धि॒क्रावा॑णम्बुबुधा॒नः। द॒धि॒क्रावा॑ण॒मिति॑द॒धि॒ऽक्रावा॑णं। बु॒बु॒धा॒नोअ॒ग्निं। अ॒ग्निमुप॑। उप॑ब्रुव। ब्रु॒व॒उ॒षसं॑। उ॒षसं॒सूर्यं॑। सूर्य॒गां। गामिति॒गां॥ ब्र॒ध्नम्मं॑श्च॒तोः। मं॒श्च॒तोर्वरु॑णस्य। वरु॑णस्यब॒भ्रुं। ब॒भ्रुन्ते। तेविश्वा॑। विश्वा॒स्मत्। अ॒स्मद्दु॑रि॒ता। दु॒रि॒ताया॑वयन्तु। दु॒रि॒तेति॑दुः॒ऽइ॒ता। य॒व॒यन्त्विति॑यवयन्तु॥  
द॒धि॒क्रावा॑प्रथ॒मः। द॒धि॒क्रावेति॑द॒धि॒ऽक्रावा॑। प्र॒थ॒मोवा॒जी। वा॒ज्यर्वा॑। अ॒र्वाग्रे॑। अग्रे॒रथा॑नां। रथा॑नाम्भवति। भ॒व॒ति॒प्र॒जा॒नन्। प्र॒जा॒नन्निति॑प्र॒ऽजा॒नन्॥ सं॒वि॒दा॒नउ॒षसा॑। सं॒वि॒दा॒नइति॑सं॒ऽवि॒दा॒नः। उ॒षसा॒सूर्ये॑ण। सूर्ये॑णादि॒त्येभिः॑। आ॒दि॒त्येभि॒र्वसु॑भिः। वसु॑भि॒रङ्गि॑रोभिः। वसु॑भि॒रिति॒वसु॑ऽभिः। अङ्गि॑रोभि॒रित्यङ्गि॑रःऽभिः॥  
आनः॑। नो॒द॒धि॒क्राः। द॒धि॒क्राःप॒थ्यां॑। द॒धि॒क्राइति॑द॒धि॒ऽक्राः। प॒थ्या॑मनक्तु। अ॒न॒क्तृ॒तस्य॑। ऋ॒तस्य॒पन्थां॑। पन्था॒मन्वे॑त॒वै। अन्वे॑त॒वाउ॑। अन्वे॑त॒वाइत्यनु॑ऽए॒त॒वै। ऊँ॒इत्यूँ॑॥ शृ॒णोतु॑नः। नो॒दैव्यं॑। दैव्य॒शर्धः॑। शर्धो॑अ॒ग्निः। अ॒ग्निश्शृ॒ण्वन्तु॑। शृ॒ण्वन्तु॒विश्वे॑। विश्वे॑महि॒षाः। म॒हि॒षाअमू॑राः। अमू॑राइ॒त्यमू॑राः॥ 11 ॥  
