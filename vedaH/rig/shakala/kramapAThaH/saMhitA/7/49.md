

  
स॒मु॒द्रज्ये॑ष्ठास्सलि॒लस्य॑। स॒मु॒द्रज्ये॑ष्ठा॒इति॑स॒मु॒द्रऽज्ये॑ष्ठाः। स॒लि॒लस्य॒मध्या॑त्। मध्या॑त्पुना॒नाः। पु॒ना॒नाय॑न्ति। य॒न्त्य॒नि॑विशमानाः। अनि॑विशमाना॒इत्यनि॑ऽविशमानाः॥ इन्द्रो॒याः। याव॒ज्री। व॒ज्रीवृ॑ष॒भः। वृ॒ष॒भोर॒राद॑। र॒राद॒ताः। ताआपः॑। आपो॑दे॒वीः। दे॒वीरि॒ह। इ॒हमां। माम॑वन्तु। अ॒व॒न्त्वित्य॑वन्तु॥  
याआपः॑। आपो॑दि॒व्याः। दि॒व्याउ॒त। उ॒तवा॑। वा॒स्रव॑न्ति। स्रव॑न्तिख॒नित्रि॑माः। ख॒नित्रि॑माउ॒त। उ॒तवा॑। वा॒यः। यस्स्व॑यं॒जाः। स्व॒यं॒जाइति॑स्व॒यं॒ऽजाः॥ स॒मु॒द्रार्था॒याः। स॒मु॒द्रार्था॒इति॑स॒मु॒द्रऽअ॑र्थाः। याश्शुच॑यः। शुच॑यःपाव॒कः। पा॒व॒कस्ताः। ताआपो॑दे॒वीरि॒हमाम॑वन्तु॥  
यासां॒राजा॑। राजा॒वरु॑णः। वरु॑णोयाति। या॒ति॒मध्ये॑। मध्ये॑सत्यानृ॒ते। स॒त्या॒नृ॒तेअ॑व॒पश्य॑न्। स॒त्या॒नृ॒तेइति॑स॒त्य॒ऽअ॒नृ॒ते। अ॒व॒पश्य॒न्जना॑नां। अ॒व॒पश्य॒न्नित्य॑व॒ऽपश्य॑न्। जना॑ना॒मिति॒जना॑नां॥ म॒धु॒श्चुत॒श्शुच॑यः। म॒धु॒श्चुत॒इति॑म॒धु॒ऽश्चुतः॑। शुच॑यःपाव॒काः। पा॒व॒कास्ताः। ताआपो॑देवी॒रि॒हमाम॑वन्तु॥  
यासु॒राजा॑। राजा॒वरु॑णः। वरु॑णॊ॒यासु॑। यासु॒सोमः॑। सोमो॒विश्वे॑। विश्वे॑दे॒वाः। दे॒वायासु॑। यासूर्जं॑। ऊर्जं॒मद॑न्ति। मद॒न्तीति॒मद॑न्ति॥ वै॒श्वा॒न॒रोयासु॑। यास्व॒ग्निः। अ॒ग्निःप्रवि॑ष्टः। प्रवि॑ष्ट॒स्ताः। प्रवि॑ष्ट॒इति॒प्रऽवि॑ष्टः। ताआपो॑दे॒वीरि॒हमाम॑वन्तु॥ 16 ॥  
