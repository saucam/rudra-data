

  
वास्तो॑ष्पते। प॒ते॒प्रति॑। प्रति॑जानीहि। जा॒नी॒ह्य॒स्मान्। अ॒स्मात्स्वा॑वे॒शः। स्वा॒वे॒शोअ॑नमी॒वः। स्वा॒वे॒शइति॑सु॒ऽआ॒वे॒शः। अ॒न॒मी॒वोभ॑व। भ॒वा॒नः॒। न॒इति॑नः॥ यत्वा। त्वेम॑हे। ई॒म॒हे॒प्रति॑। प्रति॒तत्। तन्नः॑। नो॒जु॒ष॒स्व॒। जु॒ष॒स्व॒शं। शन्नः॑। नो॒भ॒व॒। भ॒व॒द्वि॒पदे॑। द्वि॒पदे॒शं। द्वि॒पद॒इति॑द्वि॒ऽपदे॑। शञ्चतु॑ष्पदे। चतु॑ष्पद॒इति॒चतुः॑ऽपदे॥  
वास्तो॑ष्पते। प॒ते॒प्र॒तर॑णः। प्र॒तर॑णोन। प्र॒तर॑ण॒इति॑प्र॒ऽतर॑णः। न॒ए॒धि॒। ए॒धि॒ग॒य॒स्फानः॑। ग॒य॒स्फानो॒गोभिः॑। ग॒य॒स्फान॒इति॑ग॒य॒ऽस्फानः॑। गोभि॒रश्वे॑भिः। अश्वे॑भिरिन्दो। इ॒न्दो॒इती॑न्दो॥ अ॒जरा॑सस्ते। ते॒स॒ख्ये। स॒ख्येस्या॑म। स्या॒म॒पि॒तेव॑। पि॒तेव॑पु॒त्रान्। पि॒तेवेति॑पि॒ताऽइ॑व। पु॒त्रान्प्रति॑। प्रति॑नः। नो॒जु॒ष॒स्व॒। जु॒ष॒स्वेति॑जुषस्व॥  
वास्तो॑ष्पते। प॒ते॒श॒ग्मया॑। श॒ग्मया॑सं॒सदा॑। सं॒सदा॑ते। सं॒सदेति॑सं॒ऽसदा॑। ते॒स॒क्षी॒महि॑। स॒क्षी॒महि॑र॒ण्वया॑। र॒ण्वया॑गातु॒मत्या॑। गा॒तु॒मत्येति॑गा॒तु॒ऽमत्या॑॥ पा॒हिक्षेमे॑। क्षेम॑उ॒त। उ॒तयोगे॑। योगे॒वरं॑। वर॑न्नः। नो॒यू॒यं। यू॒यम्पा॑तस्स्व॒स्तिभि॒स्सदा॑नः॥ 21 ॥  
