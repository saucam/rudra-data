

  
उ॒प॒सद्या॑यमी॒ह्ळुषे॑। उ॒प॒सद्या॒येत्यु॑प॒ऽसद्या॑य। मी॒ह्ळुष॑आ॒स्ये॑। आ॒स्ये॑जुहुता। जु॒हु॒ता॒ह॒विः। ह॒विरिति॑ह॒विः॥ योनः॑। नो॒नेदि॑ष्ठं। नेदि॑ष्ठ॒माप्यं॑। आप्य॒मित्याप्यं॑॥  
यःपञ्च॑। पञ्च॑चर्ष॒णीः। च॒र्ष॒णीर॒भि। अ॒भिनि॑ष॒साद॑। नि॒ष॒साद॒दमे॑दमे। नि॒स॒सादेति॑नि॒ऽस॒साद॑। दमे॑दम॒इति॒दमे॑ऽदमे॥ क॒विर्गृ॒हप॑ति॒र्युवा॑॥  
सनः॑। नो॒वेदः॑। वेदो॑अ॒मात्यं॑। अ॒मात्य॑म॒ग्नी। अ॒ग्नीर॑क्षतु। र॒क्ष॒तु॒वि॒श्वतः॑। वि॒श्वत॒इति॑वि॒श्वतः॑॥ उ॒तास्मन्। अ॒स्मान्पा॑तु। पा॒त्वंह॑सः। अंह॑स॒इत्यंह॑सः॥  
नव॒न्नु। नुस्तोमं॑। स्तोम॑म॒ग्नये॑। अ॒ग्नये॑दि॒वः। दि॒वश्श्ये॒नाय॑। श्ये॒नाय॑जीजनं। जी॒ज॒न॒मिति॑जीजनं॥ वस्वः॑कु॒वित्। कु॒विद्व॒नाति॑। व॒नाति॑नः। न॒इति॑नः॥  
स्पा॒र्हायस्य॑। यस्य॒श्रियः॑। श्रियो॑दृ॒शे। दृ॒शेर॒यिः। र॒यिर्वी॒रव॑तः। वी॒रव॑तो॒यथा॑। वी॒रव॑त॒इति॑वी॒रऽव॑तः। यथेति॒यथा॑॥ अग्ने॑य॒ज्ञस्य॑। य॒ज्ञस्य॒शोच॑तः। शोच॑त॒इति॒शोच॑तः॥ 18 ॥  
सेमां। इ॒मांवे॑तु। वे॒तु॒वष॑ट्कृतिं। वष॑ट्कृतिम॒ग्निः। वष॑ट्कृति॒मिति॒वष॑ट्ऽकृतिं। अ॒ग्निर्जु॑षत। जु॒ष॒त॒नः॒। नो॒गिरः॑। गिर॒इति॒गिरः॑॥ यजि॑ष्ठोहव्य॒वाह॑नः। ह॒व्य॒वाह॑न॒इति॑ह॒व्य॒ऽवाह॑नः॥  
नित्वा॑। त्वा॒न॒क्ष्य॒। न॒क्ष्य॒वि॒श्प॒ते॒। वि॒श्प॒ते॒द्यु॒मन्तं॑। द्यु॒मन्तं॑देव। द्यु॒मन्त॒मिति॑द्यु॒ऽमन्तं॑। दे॒व॒धी॒म॒हि॒। धी॒म॒हीति॑धीमहि॥ सु॒वीर॑मग्ने। सु॒वीर॒मिति॑सु॒ऽवीरं॑। अ॒ग्न॒आ॒हु॒त॒। आ॒हु॒तेत्या॑ऽहुत॥  
क्षप॑उ॒स्रः। उ॒स्रश्च॑। च॒दी॒दि॒हि॒। दी॒दि॒हि॒स्व॒ग्नयः॑। स्व॒ग्नय॒स्स्वया॑। स्वया॑व॒यं। व॒यमिति॑व॒यं॥ सु॒वीर॒स्त्वं। सु॒वीर॒इति॑सु॒ऽवीरः॑। त्वम॑स्म॒युः। अ॒स्म॒युरित्य॑स्म॒ऽयुः॥  
उप॑त्वा। त्वा॒सा॒तये॑। सा॒तये॒नरः॑। नरो॒विप्रा॑सः। विप्रा॑सोयन्ति। य॒न्ति॒धी॒तिभिः॑। धी॒तिभि॒रिति॑धी॒तिऽभिः॑॥ उपाक्ष॑रा। अक्ष॑रासह॒स्रिणी॑। स॒ह॒स्रीणीति॑स॒ह॒स्रणी॑॥  
अ॒ग्नीरक्षां॑सि। रक्षां॑सिसेधति। से॒ध॒ति॒शु॒क्रशो॑चिः। शु॒क्रशो॑चि॒रम॑र्त्यः। शु॒क्रशो॑चि॒रिति॑शु॒क्रऽशो॑चिः। अम॑र्त्य॒इत्यम॑र्त्यः॥ शुचिः॑पावकः। पा॒व॒कईड्यः॑। ईड्यः॒इतीड्यः॑॥ 19 ॥  
सनः॑। नो॒राधां॑सि। राधां॒स्याभ॑र। आभ॑र। भ॒रेशा॑नः। ईशा॑नस्सहसः। स॒ह॒सो॒य॒हो॒। य॒हो॒इति॑यहो॥ भग॑श्च। च॒दा॒तु॒। दा॒तु॒वार्यं॑। वार्य॒मिति॒वार्यं॑॥  
त्वम॑ग्ने। अ॒ग्ने॒वी॒रव॑त्। वी॒रव॒द्यशः॑। वी॒रव॒दिति॑वी॒रऽव॑त्। यशो॑दे॒वः। दे॒वश्च॑। च॒स॒वि॒ता। स॒वि॒ताभगः॑। भग॒इति॒भगः॑॥ दिति॑श्च। च॒दाति॑। दाति॒वार्यं॑। वार्य॒मिति॒वार्यं॑॥  
अग्ने॒रक्ष॑। रक्षा॑णः। नो॒अंह॑सः। अंह॑सः॒प्रति॑। प्रति॑ष्म। स्म॒दे॒व॒। दे॒व॒रीष॑तः। रिष॑त॒इति॒रिष॑तः॥ तपि॑ष्ठैर॒जरः॑। अ॒जरो॑दह। द॒हेति॑दह॥  
अधा॑म॒ही। म॒हीनः॑। न॒आय॒सी। आ॒य॒स्यना॑धृष्ठः। अना॑धृष्ठो॒नृपी॑तये। नृपी॑तय॒इति॒नृऽपी॑तये॥ पूर्भ॑वा। भ॒वा॒श॒तभु॑जिः। श॒तभु॑जि॒रिति॑श॒तऽभु॑जिः॥  
त्वन्नः॑पा॒ह्यंह॑सो॒दोषा॑वस्तः। दोषा॑वस्तरघाय॒तः। दोषा॑वस्त॒रिति॒दोषा॑ऽवस्तः। अ॒घ॒य॒तइत्य॑घ॒ऽय॒तः॥ दिवा॒नक्तं॑। नक्त॑मदाभ्य। अ॒दा॒भ्येत्य॑दाभ्य॥ 20 ॥  
