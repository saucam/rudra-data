

  
धीरा॒तु। त्व॑स्य। अ॒स्य॒म॒हि॒मा। म॒हि॒माज॒नूंषि॑। ज॒नूंषि॒वि। वियः। यस्त॒स्तम्भ॑। त॒स्तम्भ॒रोद॑सी। रोद॑सीचित्। रोद॑सी॒इति॒रोद॑सी। चि॒दु॒र्वी। उ॒र्वीइत्यु॒र्वी॥ प्रनाकं॑। नाक॑मृ॒ष्वं। ऋ॒ष्वन्नु॑नुदे। नु॒नु॒दे॒बृ॒हन्तं॑। बृ॒हन्तं॑द्वि॒ता। द्वि॒तानक्ष॑त्रं। नक्ष॑त्रम्प॒प्रथ॑त्। प॒प्रथ॑च्च। च॒भूम॑। भूमेति॒भूम॑॥  
उ॒तस्वया॑। स्वया॑त॒न्वा॑। त॒न्वा॒३॒॑सं। संव॑दे। व॒दे॒तत्। तत्क॒दा। क॒दानु। न्व॑१॒॑अ॒न्तः। अ॒न्तर्वरु॑णॆ। वरु॑णेभुवानि। भु॒वा॒नीति॑भुवानि॥ किम्मे॑। मे॒ह॒व्यं। ह॒व्यमहृ॑णानः। अहृ॑णानोजुषेत। जु॒षे॒त॒क॒दा। क॒दामृ॑ळी॒कं। मृ॒ळी॒कंसु॒मनाः॑। सु॒मना॑अ॒भि। सु॒मना॒इति॑सु॒ऽमनाः॑। अ॒भिख्यं॑। ख्य॒मिति॑ख्यं॥  
पृ॒च्छेतत्। तदेनः॑। एनो॑वरुण। व॒रु॒ण॒दि॒दृ॒क्षु॒। दि॒दृ॒क्षूपो॑। उपो॑एमि। उपो॒इत्युपो॑। ए॒मि॒चि॒कि॒तुषः॑। चि॒कि॒तुषो॑वि॒पृच्छं॑। वि॒पृच्छ॒मिति॑वि॒ऽपृच्छं॑॥ स॒मा॒नमित्। इन्मे॑। मे॒क॒वयः॑। क॒वय॑श्चित्। चि॒दा॒हुः॒। आ॒हु॒र॒यं। अ॒यंह॑। ह॒तुभ्यं॑। तुभ्यं॒वरु॑ण। वरु॑णॊहृणी॒ते। हृ॒णी॒तइति॑हृ॒णी॒ते॥  
किमागः॑। आग॑आस। आ॒स॒व॒रु॒ण॒। व॒रु॒ण॒ज्येष्ठं॑। ज्येष्ठं॒यत्। यत्स्तो॒तारं॑। स्तो॒तारं॒जिघां॑ससि। जिघां॑ससि॒सखा॑यं। सखा॑य॒मिति॒सखा॑यं॥ प्रतत्। तन्मे॑। मे॒वो॒चः॒। वो॒चो॒दू॒ळ॒भ॒। दू॒ळ॒भ॒स्व॒धा॒वः॒। दु॒र्द॒भ॒इति॑दुःऽदभः। स्व॒धा॒वो॒व॑। स्व॒धा॒व॒इति॑स्वधाऽवः। अव॑त्वा। त्वा॒ने॒नाः। अ॒ने॒नानम॑सा। नम॑सातु॒रः। तु॒रइ॑यां। इ॒या॒मिती॑यां॥  
अव॑द्रु॒ग्धानि॑। द्रु॒ग्घानि॒पित्र्या॑। पित्र्या॑सृज। सृ॒जा॒नः। नोव॑। अव॒या। याव॒यं। व॒यञ्च॑कृ॒म। च॒कृ॒मात॒नूभिः॑। त॒नूभि॒रिति॑त॒नूभिः॑॥ अव॑राजन्। रा॒ज॒न्प॒शु॒तृपं॑। प॒शु॒तृप॒न्न। नता॒युं। ता॒युंसृ॒ज। सृ॒जाव॒त्सं। व॒त्सन्न। नदाम्नः॑। दाम्नो॒वसि॑ष्ठं। वसि॑ष्ठ॒मिति॒वसि॑ष्ठं॥  
नसः। सस्वः। स्वोदक्षः॑। दक्षो॑वरुण। व॒रु॒ण॒ध्रु॒तिः। ध्रु॒तिस्सा। सासुरा॑। सुरा॑म॒न्युः। म॒न्युर्वि॒भीद॑कः। वि॒भीद॑को॒अचि॑त्तिः। वि॒भीद॑क॒इति॑वि॒ऽभीद॑कः। अचि॑त्ति॒रित्यचि॑त्तिः॥ अस्ति॒ज्याया॑न्। ज्याया॒न्कनी॑यसः। कनी॑यसउपा॒रे। उ॒पा॒रेस्वप्नः॑। उ॒पा॒रइत्यु॑प॒ऽअ॒रे। स्वप्न॑श्च॒न। च॒नेत्। इदनृ॑तस्य। अनृ॑तस्यप्रयो॒ता। प्र॒यो॒तेति॑प्र॒ऽयो॒ता॥  
अरं॑दा॒सः। दा॒सोन। नमी॒ह्ळुषे॑। मी॒ह्ळुषे॑कराणि। क॒रा॒ण्य॒हं। अ॒हन्दे॒वाय॑। दे॒वाय॒भूर्ण॒ये। भू॒र्ण॒येना॑गाः। अना॑गा॒इत्यना॑गाः॥ अचे॑तयद॒चितः॑। अ॒चितो॑दे॒वः। दे॒वोअ॒र्यः। अ॒र्योगृत्सं॑। गृत्सं॑रा॒ये। रा॒येक॒वित॑रः। क॒वित॑रोजुनाति। क॒वित॑र॒इति॑क॒विऽत॑रः। जु॒ना॒तीति॑जुनाति॥  
अ॒यंसु। सुतुभ्यं॑। तुभ्यं॑वरुण। व॒रु॒ण॒स्व॒धा॒वः॒। स्व॒धा॒वो॒हृ॒दि। स्व॒धा॒व॒इति॑स्वऽधावः। हृ॒दिस्तोमः॑। स्तोम॒उप॑श्रितः। उप॑श्रितश्चित्। उप॑श्रित॒इत्युप॑ऽश्रितः। चि॒द॒स्तु॒। अ॒स्त्वित्य॑स्तु॥ शन्नः॑। नः॒क्षेमे॑। क्षेमे॒शं। शमु॒योगे॑। ऊँ॒इत्यूँ॑। योगे॑नः। नो॒अ॒स्तु॒। अ॒स्तु॒यू॒यं। यू॒यम्पा॑तस्व॒स्तिभि॒स्सदा॑नः॥ 8 ॥  
