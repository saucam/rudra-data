

  
उद्वे॑ति। ऊँ॒इत्यूँ॑। ए॒ति॒सु॒भगः॑। सु॒भगो॑वि॒श्वच॑क्षाः। सु॒भग॒इति॑सु॒ऽभगः॑। वि॒श्वच॑क्षा॒स्साधा॑रणः। वि॒श्वच॑क्षा॒इति॑वि॒श्वऽच॑क्षाः। साधा॑रण॒स्सूर्यः॑। सूर्यो॒मानु॑षाणां। मानु॑षाणा॒मिति॒मानु॑षाणां॥ चक्षु॑र्मि॒त्रस्य॑। मि॒त्रस्य॒वरु॑णस्य। वरु॑णस्यदे॒वः। दे॒वश्चर्मे॑व। चर्मे॑व॒यः। चर्मे॒वेति॒चर्म॑ऽइव। यस्स॒मवि॑व्यक्। स॒मवि॑व्य॒क्तम्मां॑सि। स॒मवि॑व्य॒गिति॑सं॒ऽअवि॑व्यक्। तमां॒सीति॒तमां॑सि॥  
उद्वे॑तिप्रसवी॒ता। प्र॒स॒वी॒ताजाना॑नां। प्र॒स॒वि॒तेति॑प्र॒ऽस॒वि॒ता। जना॑नाम्म॒हान्। म॒हान्के॒तुः। के॒तुर॑र्ण॒वः। अ॒र्ण॒वस्सूर्य॑स्य। सूर्य॒स्येति॒सूर्य॑स्य॥ स॒मा॒नञ्च॒क्रं। च॒क्रम्प॑र्या॒विवृ॑त्सन्। प॒र्या॒विवृ॑त्स॒न्यत्। प॒र्या॒विवृ॑त्स॒न्निति॑प॒रि॒ऽआ॒विवृ॑त्सन्। यदे॑त॒शः। ए॒त॒शोवह॑ति। वह॑तिधू॒र्षु। धू॒र्षुयु॒क्तः। धू॒स्स्विति॑धूः॒ऽसु। यु॒क्तइति॑यु॒क्तः॥  
वि॒भ्राज॑मानउ॒षसां॑। वि॒भ्राज॑मान॒इति॑वि॒ऽभ्राज॑मानः। उ॒षसा॑मु॒पस्था॑त्। उ॒पस्था॑द्रे॒भैः। उ॒पस्था॒दित्यु॒पऽस्था॑त्। रे॒भैरुत्। उदे॑ति। ए॒त्य॒नु॒म॒द्यमा॑नः। अ॒नु॒म॒द्यमा॑न॒इत्य॑नु॒ऽम॒द्यमा॑नः॥ ए॒षमे॑। मे॒दे॒वः। दे॒वस्स॑वि॒ता। स॒वि॒ताच॑च्छन्द। च॒च्छ॒न्द॒यः। यस्स॑मा॒नं। स॒मा॒नन्न। नप्र॑मि॒नाति॑। प्र॒मि॒नाति॑धाम। प्र॒मि॒नातीति॑प्र॒ऽमि॒नाति॑। धामेति॒धाम॑॥  
दि॒वोरु॒क्मः। रु॒क्मउ॑रु॒चक्षाः॑। उ॒रु॒चक्षा॒उत्। उ॒रु॒चक्षेत्यु॑रु॒ऽचक्षाः॑। उदे॑ति। ए॒ति॒दू॒रेअ॑र्थः। दू॒रेअ॑र्थस्त॒रणिः॑। दू॒रेअ॑र्थ॒इति॑दू॒रेऽअ॑र्थः। त॒रणि॒र्भ्राज॑मानः। भ्राज॑मान॒इति॒भ्राज॑मानः॥ नू॒नञ्जनाः॑। जना॒स्सूर्ये॑ण। सूर्ये॑ण॒प्रसू॑ताः। प्रसू॑ता॒अय॑न्। प्रसू॒तेति॒प्रऽसू॑ताः। अय॒न्नर्थां॑सि। अर्थां॑सिकृ॒णव॑न्। कृ॒णव॒न्नपां॑सि। अपां॒सीत्यपां॑सि॥  
यत्रा॑च॒क्रुः। च॒क्रुर॒मृता॑। अ॒मृता॑गा॒तुं। गा॒तुम॑स्मै। अ॒स्मै॒श्ये॒नः। श्ये॒नोन। नदीय॑न्। दीय॒न्ननु॑। अन्वे॑ति। ए॒ति॒पाथः॑। पाथ॒इति॒पाथः॑॥ प्रति॑वां। वां॒सूरे॑। सूर॒उदि॑ते। उदि॑तेविधेम। उदि॑ते॒इत्युत्ऽइ॑ते। वि॒धे॒म॒नमो॑भिः। नमो॑भिर्मित्रावरुणा। नमो॑भि॒रिति॒नमः॑ऽभिः। मि॒त्रा॒व॒रु॒णॊ॒त। उ॒तह॒व्यैः। ह॒व्यैरिति॑ह॒व्यैः॥  
नूमि॒त्रोवरु॑णॊअर्य॒मान॒स्त्मने॑तो॒काय॒वरि॑वोदधन्तु॥ सु॒गानो॒विश्वा॑सु॒पथा॑निसन्तुयू॒यम्पा॑तस्व॒स्तिभि॒स्सदा॑नः॥ 5 ॥  
