

  
अ॒ग्निन्नरः॑। नरो॒दीधि॑तिं। दीधि॑तिभिर॒रण्योः॑। दीधि॑तिभि॒रिति॒दीधि॑तिऽभिः। अ॒रण्यो॒र्हस्त॑च्युती। हस्त॑च्युतीर्जनयन्त। ज॒न॒य॒न्त॒प्र॒श॒स्तं। प्र॒श॒स्तमिति॑प्र॒ऽश॒स्तं॥ दू॒रे॒दृशं॑गृ॒हप॑तिं। दू॒रे॒दृश॒मिति॑दू॒रे॒ऽदृशं॑। गृ॒हप॑तिमथ॒र्युं। अ॒थ॒र्युमित्य॑थ॒र्युं॥  
तम॒ग्निं। अ॒ग्निम॑स्ते। अ॒स्ते॒वस॑वः। वस॑वो॒नि। न्यृ॑ण्वन्। ऋ॒ण्व॒न्त्सु॒प्र॒ति॒चक्षं॑। सु॒प्र॒ति॒चक्ष॒मव॑से। सु॒प्र॒ति॒चक्ष॒मिति॑सु॒ऽप्र॒ति॒चक्षं॑। अव॑से॒कुतः॑। कुत॑श्चित्। चि॒दिति॑चित्॥ द॒क्षाय्यो॒यः। योदमे॑। दम॒आसः। आसः। सनित्यः॑। नित्य॒इति॒नित्यः॑॥  
प्रेध्दो॑अग्ने। प्रेध्द॒इति॒प्रऽइ॑ध्दः। अग्ने॑दीदिहि। दी॒दि॒हि॒पु॒रः। पु॒रोनः॑। नोज॑स्रया। अज॑स्रयासू॒र्म्या॑। सू॒र्म्या॑यविष्ठ्य। य॒वि॒ष्ठ्येति॑यविष्ठ्य॥ त्वांशश्व॑न्तः। शश्व॑न्त॒उप॑। उप॑यन्ति। य॒न्ति॒वाजाः॑। वाजा॒इति॒वाजाः॑॥  
प्रते। तेअ॒ग्नयः॑। अ॒ग्नयो॒ग्निभ्यः॑। अ॒ग्निभ्यो॒वरं॑। वर॒न्निः। निस्सु॒वीरा॑सः। सु॒वीरा॑सश्शोशुचन्त। शो॒शु॒च॒न्त॒द्यु॒मन्तः॑। द्यु॒मन्त॒इति॑द्यु॒ऽमन्तः॑॥ यत्रा॒नरः॑। नर॑स्स॒मास॑ते। स॒मास॑तेसुजा॒ताः। स॒मास॑त॒इति॑सं॒ऽआस॑ते। सु॒जा॒ताइति॑सु॒ऽजा॒ताः॥  
दानः॑। नो॒अ॒ग्ने॒। अ॒ग्ने॒धि॒या। धि॒यार॒यिं। र॒यिंसु॒वीरं॑। सु॒वीरं॑स्व॒प॒त्यं। सु॒वीर॒मिति॑सु॒ऽवीरं॑। स्व॒प॒त्यंस॑हस्य। स्व॒प॒त्यमिति॑सु॒ऽअ॒प॒त्यं। स॒ह॒स्य॒प्र॒श॒स्तं। प्र॒श॒स्तमिति॑प्र॒ऽश॒स्तं॥ नयं। यंयावा॑। यावा॒तर॑ति। तर॑तियातु॒मावा॑न्। या॒तु॒मावा॒निति॑या॒तु॒ऽमावा॑न्॥ 23 ॥  
उप॒यं। यमेति॑। एति॑युव॒तिः। यु॒व॒तिस्सु॒दक्षं॑। सु॒दक्षं॑दो॒षा। सु॒दक्ष॒मिति॑सु॒ऽदक्षं॑। दो॒षावस्तोः॑। वस्तो॑र्ह॒विष्म॑ती। ह॒विष्म॑तीघृ॒ताची॑। घृ॒ताची॒रिति॑घृ॒ताचीः॑॥ उप॒स्वा। स्वैनं॑। एन॑म॒रम॑तिः। अ॒रम॑तिर्वसू॒युः। व॒सु॒युरिति॑व॒सु॒ऽयुः॥  
विश्वा॑अग्ने। अ॒ग्नेप॑। अप॑द॒ह। द॒हारा॑तीः। अरा॑ती॒रेभिः॑। एभि॒स्तपो॑भिः। तपो॑भि॒रद॑हः। अद॑हो॒जरू॑थं। जरू॑थ॒मिति॒जरू॑थं॥ प्रनि॑स्व॒रं। नि॒स्व॒रञ्चा॑तयस्व। नि॒स्व॒रमिति॑नि॒ऽस्व॒रं। चा॒त॒य॒स्वामी॑वां। अमी॑वा॒मित्यमी॑वां॥  
आयः। यस्ते॑। ते॒अ॒ग्ने॒। अ॒ग्ने॒इ॒ध॒ते। इ॒ध॒तेअनी॑कं। अनी॑कं॒वसि॑ष्ठ। वसि॑ष्ठशुक्र। शु॒क्र॒दीदि॑वः। दीदि॑वः॒पाव॑क। पाव॒केति॒पाव॑क॥ उ॒तोनः॑। उ॒तोइत्यु॒तो। न॒एभिः॑। ए॒भिस्तव॑थैः। स्तव॑थैरि॒ह। इ॒हस्याः॑। स्या॒इति॑स्याः॥  
विये। येते॑। ते॒अ॒ग्ने॒। अ॒ग्ने॒भे॒जि॒रे। भे॒जि॒रेअनी॑कं। अनी॑कं॒मर्ताः॑। मर्ता॒नरः॑। नरः॒पित्र्या॑सः। पित्र्या॑सःपुरु॒त्रा। पु॒रु॒त्रेति॑पु॒रु॒ऽत्रा॥ उ॒तोन॑ए॒भिस्सु॒मनाः॑। सु॒मना॑इ॒ह। सु॒मना॒इति॑सु॒ऽमनाः॑। स्या॒इति॑स्याः॥  
इ॒मेनरः॑। नरो॑वृत्र॒हत्ये॑षु। वृ॒त्र॒हत्ये॑षुशूराः॑। वृ॒त्र॒हत्ये॒ष्विति॑वृ॒त्र॒ऽहत्ये॑षु। शूरा॒विश्वाः॑। विश्वा॒अदे॑वीः। अदे॑वीर॒भि। अ॒भिस॑न्तु। स॒न्तु॒मा॒याः। मा॒याइति॑मा॒याः॥ येमे॑। मे॒धियं॑। धियं॑पनयन्त। प॒न॒य॒न्त॒प्र॒शस्तां। प्र॒श॒स्तामिति॑प्र॒ऽश॒स्तां॥ 24 ॥  
माशूने॑। शू॒ने॒अ॒ग्ने॒। अ॒ग्ने॒नि। निष॑दाम। स॒दा॒म॒नृ॒णां। नृ॒णाम्मा। माशेष॑सः। अ॒शेष॑सो॒वीर॑ता। अवीर॑ता॒परि॑। परि॑त्वा। त्वेति॑त्वा॥ प्र॒जाव॑तीषु॒दुर्या॑सु। प्र॒जाव॑ती॒ष्विति॑प्र॒जाऽव॑तीषु। दुर्या॑सुदुर्य। दु॒र्येति॑दुर्य॥  
यम॒श्वी। अ॒श्वीनित्यं॑। नित्य॑मुप॒याति॑। उ॒प॒याति॑य॒ज्ञं। य॒ज्ञम्प्र॒जाव॑न्तं। प्र॒जाव॑न्तंस्वप॒त्यं। प्र॒जाव॑न्त॒मिति॑प्र॒जाऽव॑न्तं। स्व॒प॒त्यङ्क्षयं॑। स्व॒प॒त्यमिति॑सु॒ऽअ॒प॒त्यं। क्षय॑न्नः। न॒इति॑नः॥ स्वज॑न्मना॒शेष॑सा। स्वज॑न्म॒नेति॒स्वऽज॑न्मना। शेष॑सावावृधा॒नं। व॒वृ॒धा॒नमिति॑व॒वृ॒धानं॥  
पा॒हिनः॑। नो॒अ॒ग्ने॒। अ॒ग्ने॒र॒क्षसः॑। र॒क्षसो॒अजु॑ष्टात्। अजु॑ष्टात्पा॒हि। पा॒हिधू॒र्तेः। धू॒र्तेरर॑रुषः। अर॑रुषोअघ॒योः। अ॒घ॒योरित्य॑घ॒ऽयोः॥ त्वायु॒जा। यु॒जापृ॑तना॒यून्। पृ॒त॒नायूँर॒भि। पृ॒त॒नायूनिति॑पृ॒त॒नाऽयून्। अ॒भिष्यां॑। स्या॒मिति॑स्यां॥  
सेत्। इद॒ग्निः। अ॒ग्निर॒ग्निः। अ॒ग्निस्त्व॒न्यान्। अ॒न्यान्यत्र॑। यत्र॑वा॒जी। वा॒जीतन॑यः। तन॑योवी॒ळुपा॑णिः। वी॒ळुपा॑णि॒रिति॑वी॒ळुऽपा॑णिः॥ स॒हस्र॑पाथाअ॒क्षरा॑। स॒हस्र॑पा॒थेति॑स॒हस्र॑ऽपाथा। अ॒क्षरा॑स॒मेति॑। स॒मेतीति॑सं॒ऽएति॑॥  
सेत्। इद॒ग्निः। अ॒ग्निर्यः। योव॑नुष्य॒तः। व॒नु॒ष्य॒तोनि॒पाति॑। नि॒पाति॑समे॒ध्दारं॑। नि॒पातीति॑नि॒ऽपाति॑। स॒मे॒ध्दार॒मंह॑सः। स॒मे॒ध्दार॒मिति॑सं॒ऽए॒ध्दारं॑। अंह॑सउरु॒ष्यात्। उ॒रु॒ष्यादित्यु॑रु॒ष्यात्॥ सु॒जा॒तासः॒परि॑। सु॒जा॒तास॒इति॑सु॒ऽजा॒तासः॑। परि॑चरन्ति। च॒र॒न्ति॒वी॒राः। वी॒राइति॑वी॒राः॥ 25॥  
अ॒यंसः। सोअ॒ग्निः। अ॒ग्निराहु॑तः। आहु॑तःपुरु॒त्रा। आहु॑त॒इत्याऽहु॑तः। पु॒रु॒त्रायं। पु॒रु॒त्रेति॑पु॒रु॒ऽत्रा। यमीशा॑नः। ईशा॑न॒स्सं। समित्। इदि॒न्धे। इ॒न्धेह॒विष्मा॑न्। ह॒विष्मा॒निति॑ह॒विष्मा॑न्॥ परि॒यं। यमेति॑। ए॒त्य॑ध्व॒रेषु॑। अ॒ध्व॒रेषु॒होता॑। होतेति॒होता॑॥  
त्वेअ॑ग्ने। त्वेइति॒त्वे। अ॒ग्न॒आ॒हव॑नानि। आ॒हव॑नानि॒भूरि॑। आ॒हव॑ना॒नीत्या॒ऽहव॑नानि। भूरी॑शा॒नासः॑। ई॒शा॒नास॒आजु॑हुयाम। आजु॑हुयाम। जु॒हु॒या॒म॒नित्याः॑। नित्येति॒नित्या॑॥ उ॒भाकृ॒ण्वन्तः॑। कृ॒ण्वन्तो॑वह॒तू। व॒ह॒तूमि॒येधे॑। व॒ह॒तूइति॑व॒ह॒तू। मि॒येधे॒इति॑मि॒येधे॑॥  
इ॒मोअ॑ग्ने। इ॒मोइती॒मो। अ॒ग्ने॒वी॒तत॑मानि। वी॒तत॑मानिह॒व्या। वी॒तत॑मा॒नीति॑वी॒तऽत॑मानि। ह॒व्याज॑स्रः। अज॑स्रोवक्षि। व॒क्षि॒दे॒वता॑तिं। दे॒वता॑ति॒मच्छ॑। अच्छेत्यच्छ॑॥ प्रति॑नः। न॒ईं॒। ईं॒सु॒र॒भीणि॑। सु॒र॒भीणि॑व्यन्तु। व्य॒न्त्विति॑व्यन्तु॥  
मानः॑। नो॒अ॒ग्ने॒। अ॒ग्ने॒वीर॑ते। वीर॑ते॒परा॑। परा॑दाः। दा॒दु॒र्वास॒से। दु॒र्वास॒सेम॑तये। दु॒र्वास॒सइति॑दुः॒ऽवास॑से। अम॑त॒येमा। मानः॑। नो॒अ॒स्यै। अ॒स्याइत्य॒स्यै॥ मानः॑। नः॒क्षु॒धे। क्षु॒धेमा। मार॒क्षसः॑। र॒क्षस॑ऋतावः। ऋ॒ता॒वो॒मा। ऋ॒त॒व॒इत्यृ॑तऽवः। मानः॑। नो॒दमे॑। दमे॒मा। मावने॑। वन॒आजु॑हूर्थाः। आजु॑हूर्थाः। जु॒हू॒र्था॒इति॑जुहूर्थाः॥  
नूमे॑। मे॒ब्रह्मा॑णि। ब्रह्मा॑ण्यग्ने। अ॒ग्न॒उत्। उच्च॑शाधि। श॒शा॒धि॒त्वं। त्वन्दे॑व। दे॒व॒म॒घव॑द्भ्यः। म॒घव॑द्भ्यस्सुषूदः। म॒घव॑द्भ्य॒इति॑म॒घव॑त्ऽभ्यः। सु॒सू॒द॒इति॑सुसूदः॥ रा॒तौस्या॑म। स्या॒मो॒भया॑सः। उ॒भया॑स॒आते॑। आते॑। ते॒यू॒यं। यू॒यम्पा॑त। पा॒त॒स्व॒स्तिभिः॑। स्व॒स्तिभि॒स्सदा॑। स्व॒स्तिभि॒रिति॑स्व॒स्तिऽभिः॑। सदा॑नः। न॒इति॑नः॥ 26॥  
त्वम॑ग्ने। अ॒ग्ने॒सु॒हवः॑। सु॒हवो॑र॒ण्वसं॑दृक्। सु॒हव॒इति॑सु॒ऽहवः॑। र॒ण्वसं॑दृक्सुदी॒ती। र॒ण्वसं॑दृ॒गिति॑र॒ण्वऽसं॑दृक्। सु॒दी॒तीसू॑नो। सु॒दी॒तीति॑सु॒ऽदी॒ती। सू॒नो॒स॒ह॒सः॒। सू॒नो॒इति॑सूनो। स॒ह॒सो॒दि॒दी॒हि॒। दि॒दी॒हीति॑दिदीहि॥ मात्वे॑। त्वे॒सचा॑। त्वेइति॒त्वे। सचा॒तन॑ये। तन॑ये॒नित्ये॑। नित्य॒आध॑क्। आध॑क्। ध॒ग्मा। मावी॒रः। वी॒रोअ॒स्मत्। अ॒स्मन्नर्यः॑। नर्यो॒वि। विदा॑सीत्। दा॒सी॒दिति॑दासीत्॥  
मानः॑। नो॒अग्ने॑। अग्ने॑दुर्भृ॒तये॑। दु॒र्भृ॒तये॒सचा॑। दु॒र्भृ॒तय॒इति॑दुः॒ऽभृ॒तये॑। सचै॒षु। ए॒षुदे॒वेध्दे॑षु। दे॒वेध्दे॑ष्व॒ग्निषु॑। दे॒वेध्दे॒ष्विति॑दे॒वऽइ॑ध्देषु। अ॒ग्निषु॒प्र। प्रवो॑चः। वो॒च॒इति॑वोचः॥ माते॑। ते॒अ॒स्मान्। अ॒स्मान्दु॑र्म॒तयः॑। दु॒र्म॒तयो॑भृ॒माः। दु॒र्म॒तय॒इति॑दुः॒ऽम॒तयः॑। भृ॒माश्चि॑त्। चि॒द्दे॒वस्य॑। दे॒वस्य॑सूनो। सू॒नॊ॒स॒ह॒सः॒। सू॒नॊ॒इति॑सूनॊ। स॒ह॒सो॒न॒श॒न्त॒। न॒श॒न्तेति॑नशन्त॥  
समर्तः॑। मर्तो॑अग्ने। अ॒ग्ने॒स्व॒नी॒क॒। स्व॒नी॒क॒रे॒वान्। रे॒वानम॑र्त्ये। अम॑र्त्ये॒यः। यआ॑जु॒होति॑। आ॒जु॒होति॑ह॒व्यं। आ॒जु॒होतीत्या॒॒ऽजु॒होति॑। ह॒व्यमिति॑ह॒व्यं॥ सदे॒वता॑। दे॒वता॑वसु॒वनिं॑। व॒सु॒वनिं॑दधाति। व॒सु॒वनि॒मिति॑व॒सु॒ऽवनिं॑। द॒धा॒ति॒यं। यंसू॒रिः। सू॒रिर॒र्थी। अ॒र्थीपृ॒च्छ्यमा॑नः। पृ॒च्छ्यमा॑न॒एति॑। एतीत्येति॑॥  
म॒होनः॑। नो॒अ॒ग्ने॒। अ॒ग्ने॒सु॒वितस्य॑। सु॒वि॒तस्य॑वि॒द्वान्। वि॒द्वान्र॒यिं। र॒यिंसू॒रिभ्यः॑। सू॒रिभ्य॒आव॑ह। सू॒रिभ्य॒इति॑सू॒रिऽभ्यः॑। आव॑ह। व॒हा॒बृ॒हन्तं॑। बृ॒हन्त॒मिति॑बृ॒हन्तं॑॥ येन॑व॒यं। व॒यंस॑हसावन्। स॒ह॒सा॒वन्मदे॑म। स॒ह॒सा॒वन्निति॑सहसाऽवन्। मदे॒मावि॑क्षितासः। आवि॑क्षितास॒आयु॑षा। आवि॑क्षितास॒इत्यावि॑ऽक्षितासः। आयु॑षासु॒वीराः॑। सु॒वीरा॒इति॑सु॒ऽवीराः॑॥  
नूमे॑। मे॒ब्रह्मा॑णि। ब्रह्मा॑ण्यग्ने। अ॒ग्ने॒उत्। उच्छ॑शाधि। श॒शा॒धि॒त्वं। त्वन्दे॑व। दे॒व॒म॒घव॑द्भ्यः। म॒घव॑द्भ्यसुषूदः। म॒घव॑द्भ्य॒इति॑म॒घव॑त्ऽभ्यः। सु॒सू॒द॒इति॑सुसूदः॥ रा॒योस्या॑म। स्या॒मो॒भया॑सः। उ॒भया॑स॒आते॑। आते॑। ते॒यू॒यं। यू॒यम्पा॑त। पा॒त॒स्व॒स्तिभिः॑। स्व॒स्तिभि॒स्सदा॑। स्व॒स्तिभि॒रिति॑स्व॒स्तिऽभिः॑। सदा॑नः। न॒इति॑नः॥ 27॥  
