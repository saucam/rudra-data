

  
आपो॒यं। यंवः॑। वः॒प्र॒थ॒मं। प्र॒थ॒मन्दे॑व॒यन्तः॑। दे॒व॒यन्त॑इन्द्र॒पानं॑। दे॒व॒यन्त॒इति॑दे॒व॒ऽयन्तः॑। इ॒न्द्र॒पान॑मू॒र्मिं। इ॒न्द्र॒पान॒मिती॑न्द्र॒ऽपानं॑। ऊ॒र्मिमकृ॑ण्वत। अकृ॑ण्व॒तेळः॑। इळ॒इतीळः॑॥ तंवः॑। वो॒व॒यं। व॒यंशुचिं॑। शुचि॑मरि॒प्रं। अ॒रि॒प्रम॒द्य। अ॒द्यघृ॑त॒पृषं॑। घृ॒त॒पृषं॒मधु॑मन्तं। घृ॒त॒पृष॒मिति॑घृ॒त॒ऽपृषं॑। मधु॑मन्तंवनेम। मधु॑मन्त॒मिति॒मधु॑ऽमन्तं। व॒ने॒मेति॑वनेम॥  
तमू॒र्मिं। ऊँ॒इत्यूँ॑। ऊ॒र्मिमा॑पः। आ॒पो॒मधु॑मत्तमं। मधु॑मत्तमंवः। वो॒पां। अ॒पान्नपा॑त्। नपा॑दवतु। अ॒व॒त्वाशु॒हेमा॑। आशु॒हेमेत्या॑शु॒ऽहेमा॑॥ यस्मि॒न्निन्द्रः॑। इन्द्रो॒वसु॑भिः। वसु॑भिर्मा॒दया॑ते। वसु॑भि॒रिति॒वसु॑ऽभिः। मा॒दया॑ते॒तं। तम॑श्याम। अ॒श्या॒म॒दे॒व॒यन्तः॑। दे॒व॒यन्तो॑वः। दे॒व॒यन्त॒इति॑दे॒व॒ऽयन्तः॑। वो॒अ॒द्य। अ॒द्येत्य॒द्य॥  
श॒तप॑वित्रास्स्व॒धया॑। श॒तप॑वित्रा॒इति॑श॒तऽप॑वित्राः। स्व॒धया॒मद॑न्तीः। मद॑न्तीर्दे॒वीः। दे॒वीर्दे॒वानां॑। दे॒वाना॒मपि॑। अपि॑यन्ति। य॒न्ति॒पाथः॑। पाथ॒इति॒पाथः॑॥ ताइन्द्र॑स्य। इन्द्र॑स्य॒नमि॑नन्ति। नमि॑नन्तिव्र॒तानि॑। व्र॒तानि॒सिन्धु॑भ्यः। सिन्धु॑भ्योह॒व्यं। ह॒व्यङ्घृ॒तव॑त्। घृ॒तव॑ज्जुहोत। घृ॒तव॒दिति॑घृ॒तऽव॑त्। जु॒हो॒तेति॑जुहोत॥  
यास्सूर्यः॑। सूर्यो॑र॒श्मिभिः॑। र॒श्मिभि॑रात॒तान॑। र॒श्मिभि॒रिति॑र॒श्मिऽभिः॑। आ॒त॒तान॒याभ्यः॑। आ॒त॒तानेत्या॒ऽत॒तान॑। याभ्य॒इन्द्रः॑। इन्द्रो॒अर॑दत्। अर॑दद्गा॒तुं। गा॒तुमू॒र्मिं। ऊ॒र्मिमित्यू॒र्मिं॥ तेसि॑न्धवः। सि॒न्ध॒वो॒वरि॑वः। वरि॑वोधातन। धा॒त॒ना॒नः॒। नो॒यू॒यं। यू॒यम्पा॑तस्स्व॒स्तिभि॒स्सदा॑नः॥ 14 ॥  
