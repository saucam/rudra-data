

  
उदु॒ज्योतिः॑। ऊँ॒इत्यूँ॑। ज्योति॑र॒मृतं॑। अ॒मृतं॑वि॒श्वज॑न्यं। वि॒श्वज॑न्यंवि॒श्वान॑रः। वि॒श्वज॑न्य॒मिति॑वि॒श्वऽज॑न्यं। वि॒श्वान॑रस्सवि॒ता। स॒वि॒तादे॒वः। दे॒वोअ॑श्रेत्। अ॒श्रे॒दित्य॑श्रेत्॥ क्रत्वा॑दे॒वानां॑। दे॒वाना॑मजनिष्ट। अ॒ज॒नि॒ष्ट॒चक्षुः॑। चक्षु॑रा॒विः। आ॒विर॑कः। अ॒क॒र्भुव॑नं। भुव॑नं॒विश्वं॑। विश्व॑मु॒षाः। उ॒षाइत्यु॒षाः॥  
प्रमे॑। मे॒पन्थाः॑। पन्था॑देव॒यानाः॑। दे॒व॒याना॑अदृश्रन्। दे॒व॒याना॒इति॑दे॒व॒ऽयानाः॑। अ॒दृ॒श्र॒न्नम॑र्धन्तः। अम॑र्धन्तो॒वसु॑भिः। वसु॑भि॒रिष्कृ॑तासः। वसु॑भि॒रिति॒वसु॑ऽभिः। इष्कृ॑तास॒इतीष्कृ॑तासः॥ अभू॑दुके॒तुः। ऊँ॒इत्यूँ॑। केतु॑रु॒षसः॑। उ॒षसः॑पु॒रस्ता॑त्। पु॒रस्ता॑त्प्रती॒ची। प्र॒ती॒च्यागा॑त्। आगा॑त्। अ॒गा॒दधि॑। अधि॑ह॒र्म्येभ्यः॑। ह॒र्म्येभ्य॒इति॑ह॒र्म्येभ्यः॑॥  
तानीत्। इदहां॑नि। अंहा॑निबहु॒लानि॑। बहु॒ला॒न्या॑सन्। आ॒स॒न्या। याप्रा॒चीनं॑। प्रा॒चीन॒मुदि॑ता। उदि॑ता॒सूर्य॑स्य। उदि॒तेत्युत्ऽइ॑ता॥ यतः॒परि॑। परि॑जा॒रइ॑व। जा॒रइ॑वा॒चर॑न्ती। जा॒रइ॒वेति॑जा॒रःऽइ॑व। आ॒चर॒न्त्युषः॑। आ॒चर॒न्तीत्या॒ऽचर॑न्ती। उषो॑ददृ॒क्षे। द॒दृ॒क्षेन। नपुनः॑। पुन॑र्य॒तीव॑। य॒तीवेति॑य॒तीऽइ॑व॥  
तेदे॒वानां॑। दे॒वानांसध॒मादः॑। स॒ध॒माद॑आसन्। स॒ध॒माद॒इति॑स॒ध॒ऽमादः॑। आ॒स॒न्नृ॒तावा॑नः। ऋ॒तावा॑नःक॒वयः॑। ऋ॒तवा॑न॒इत्यृ॒तऽवा॑नः। क॒वयः॑पू॒र्व्यासः॑। पू॒र्व्यास॒इति॑पू॒र्व्यासः॑॥ गू॒ह्ळञ्ज्योतिः॑। ज्योतिः॑पि॒तरः॑। पि॒तरो॒अनु॑। अन्व॑विन्दन्। अ॒वि॒न्द॒न्त्स॒त्यम॑न्त्राः। स॒त्यम॑न्त्राअजनन्। स॒त्यम॑न्त्रा॒इति॑स॒त्यऽम॑न्त्राः। अ॒ज॒न॒न्नु॒षासं॑। उ॒षस॒मित्यु॒षसं॑॥  
स॒मा॒नऊ॒र्वे। ऊ॒र्वेअधि॑। अधि॒सङ्ग॑तासः। सङ्ग॑तास॒स्सं। सङ्ग॑तास॒इति॒संऽग॑तासः। सञ्जा॑नते। जा॒न॒ते॒न। नय॑तन्ते। य॒त॒न्ते॒न। नमि॒थः। मि॒थस्ते। तइति॒ते॥ तेदे॒वानां॑। दे॒वानां॒न। नमि॑नन्ति। मि॒न॒न्ति॒व्र॒तानि॑। व्र॒तान्यम॑र्धन्तः। अम॑र्धन्तो॒वसु॑भिः। वसु॑भि॒र्याद॑मानाः। वसु॑भि॒रिति॒वसु॑ऽभिः। याद॑माना॒इति॒याद॑मानाः॥  
प्रति॑त्वा। त्वा॒स्तोमैः॑। स्तोमै॑रीळते। ई॒ळ॒ते॒वसि॑ष्ठाः। वसि॑ष्ठाउष॒र्बुधः॑। उ॒ष॒र्बुध॑स्सुभगे। उ॒ष॒र्बुध॒इत्यु॑षः॒ऽबुधः॑। सु॒भ॒गे॒तु॒ष्टु॒वांसः॑। सु॒भ॒ग॒इति॑सुऽभगे। तु॒स्तु॒वांस॒इति॑तु॒स्तु॒ऽवांसः॑॥ गवां॑ने॒त्री। ने॒त्रीवाज॑पत्नी। वाज॑पत्नीनः। वाज॑प॒त्नीति॒वाज॑ऽपत्नी। न॒उच्छ॑। उच्छोषः॑।उष॑स्सुजाते। सु॒जा॒ते॒प्र॒थ॒मा। सु॒जा॒त॒इति॑सुऽजाते। प्र॒थ॒माज॑रस्व। ज॒र॒स्वेति॑जरस्व॥  
ए॒षाने॒त्री। ने॒त्रीराध॑सः। राध॑सस्सू॒नृता॑नां। सू॒नृता॑नामु॒षाः। उ॒षाउ॒च्छन्ती॑। उ॒च्छन्ती॑रिभ्यते। रि॒भ्य॒ते॒वसि॑ष्टैः। वसि॑ष्टै॒रिति॒वसि॑ष्टैः॥ दी॒र्घ॒श्रुतं॑र॒यिं। दी॒र्घ॒श्रुत॒मिति॑दी॒र्घ॒ऽश्रुतं॑। र॒यिम॒स्मे। अ॒स्मेदधा॑नाः। दधा॑नायू॒यं। यू॒यम्पा॑तस्व॒स्तिभि॒स्सदा॑नः॥ 23 ॥  
