

  
आदे॒वः। दे॒वोया॑तु। या॒तु॒स॒वि॒ता। स॒वि॒तासु॒रत्नः॑। सु॒रत्नो॑न्तरिक्ष॒प्राः। सु॒रत्न॒इति॑सु॒ऽरत्नः॑। अ॒न्त॒रि॒क्ष॒प्रावह॑मानः। अ॒न्त॒रि॒क्ष॒प्राइत्य॑न्त॒रि॒क्ष॒ऽप्राः। वह॑मानो॒अश्वैः॑। अश्वै॒रित्यश्वैः॑॥ हस्ते॒दधा॑नः। दधा॑नो॒नर्या॑। नर्या॑पु॒रूणि॑। पु॒रूणि॑निवे॒शय॑न्। नि॒वे॒शय॑ञ्च। नि॒वे॒शय॒न्निति॑नि॒ऽवे॒शय॑न्। च॒प्र॒सु॒वं। प्र॒सु॒वञ्च॑। च॒भूम॑। भूमेति॒भूम॑॥  
उद॑स्य। अ॒स्य॒बा॒हू। बा॒हूशि॑थि॒रा। शि॒थि॒राबृ॒हन्ता॑। बृ॒हन्ता॑हिर॒ण्यया॑। हि॒र॒ण्यया॑दि॒वः। दि॒वोअन्ता॑न्। अन्ताँ॑अनष्टां। अ॒न॒ष्टामित्य॑नष्टां॥ नू॒नंसः। सोअ॑स्य। अ॒स्य॒म॒हि॒मा। म॒हि॒माप॑निष्ट। प॒नि॒ष्ट॒सूरः॑। सूर॑श्चित्। चि॒द॒स्मै॒। अ॒स्मा॒अनु॑। अनु॑दात्। दा॒द॒प॒श्यां॒। अ॒प॒श्या॒मित्य॑पश्यां॥  
सघ॑। घा॒नः॒। नो॒दे॒वः। दे॒वस्स॑वि॒ता। स॒वि॒तास॒हावा॑। स॒हावासा॑विषत्। आसा॑विषत्। सा॒वि॒ष॒द्वसु॑पतिः। वसु॑पति॒र्वसू॑नि। वसु॑पति॒रिति॒वसु॑ऽपतिः। वसू॒नीति॒वसू॑नि॥ वि॒श्रय॑माणोअ॒मतिं॑। वि॒श्र॑यमाण॒इति॑वि॒ऽश्रय॑माणः। अ॒मति॑मुरू॒चीं। उ॒रू॒चीम्म॑र्त॒भोज॑नं। म॒र्त॒भोज॑न॒मध॑। म॒र्त॒भोज॑न॒मिति॑म॒र्त॒ऽभोज॑नं। अध॑रासते। रा॒स॒ते॒नः॒। न॒इति॑नः॥  
इ॒मागिरः॑। गिर॑स्सवि॒तारं॑। स॒वि॒तारं॑सुजि॒ह्वं। सु॒जि॒ह्वम्पू॒र्णग॑भस्तिं। पू॒र्णग॑भस्तिमीळते। पू॒र्णग॑भस्ति॒मिति॑पू॒र्णऽग॑भस्तिं। ई॒ळ॒ते॒सु॒पा॒णिं। सु॒पा॒णिमिति॑सु॒ऽपा॒णिं॥ चि॒त्रंवयः॑। वयो॑बृ॒हत्। बृ॒हद॒स्मे। अ॒स्मेद॑धातु। अ॒स्मेइत्य॒स्मे। द॒धा॒तु॒यू॒यं। यू॒यम्पा॑तस्स्व॒स्तिभि॒स्सदा॑नः॥ 12 ॥  
