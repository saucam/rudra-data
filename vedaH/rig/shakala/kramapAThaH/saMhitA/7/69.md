

  
आवां॑। वां॒रथः॑। रथो॒रोद॑सी। रोद॑सीबद्बधा॒नः। रोद॑सी॒इति॒रोद॑सी। ब॒द्ब॒धा॒नोहि॑र॒ण्ययः॑। हि॒र॒ण्ययो॒वृष॑भिः। वृष॑भिर्यातु। या॒त्वश्वैः॑। अश्वै॒रित्यश्वैः॑॥ घृ॒तव॑र्तनिःप॒विभिः॑। घृ॒तव॑र्तनि॒रिति॒घृ॒तऽव॑र्तनिः। प॒विभी॑रुचा॒नः। प॒विभि॒रिति॑प॒विऽभिः॑। रु॒चा॒नइ॒षां। इ॒षांवो॒ळ्हा। वो॒ळ्हानृ॒पतिः॑। नृ॒पति॑र्वा॒जिनी॑वान्। नृ॒पति॒रिति॑नृ॒ऽपतिः॑। वा॒जिनी॑वा॒निति॑वा॒जिनी॑ऽवान्॥  
सप॑प्रथा॒नः। प॒प्र॒था॒नोअ॒भि। अ॒भिपञ्च॑। पञ्च॒भूम॑। भूमा॑त्रिवन्धु॒रः। त्रि॒व॒न्धु॒रोमन॑सा। त्रि॒व॒न्धु॒रइति॑त्रि॒ऽव॒न्धु॒रः। मन॒साया॑तु। आया॑तु। या॒तु॒यु॒क्तः। यु॒क्तइति॑यु॒क्तः॥ विशो॒येन॑। येन॒गच्छ॑थः। गच्छ॑थोदेव॒यन्तीः॑। दे॒व॒यन्तीः॒कुत्र॑। दे॒व॒यन्ती॒रिति॑दे॒व॒ऽयन्तीः॑। कुत्रा॑चित्। चि॒द्यामं॑। याम॑मश्विना। अ॒श्वि॒ना॒दधा॑ना। दधा॒नेति॒दधा॑ना॥  
स्वश्वा॑य॒शसा॑। स्वश्वेति॑सु॒ऽअश्वा॑। य॒शसाया॑तं। आया॑तं। या॒त॒म॒र्वाक्। अ॒र्वाग्दस्रा॑। दस्रा॑नि॒धिं। नि॒धिम्मधु॑मन्तं। नि॒धिमिति॑नि॒ऽधिं। मधु॑मन्तम्पिबाथः। मधु॑मन्त॒मिति॒मधु॑ऽमन्तं। पि॒बा॒थ॒इति॑पिबाथः॥ विवां॑। वां॒रथः॑। रथो॑व॒ध्वा॑। व॒ध्वा॒३॒॑याद॑मानः। याद॑मा॒नोन्ता॑न्। अन्ता॑न्दि॒वः। दि॒वोबा॑धते। बा॒ध॒ते॒व॒र्त॒निभ्यां॑। व॒र्त॒निभ्या॒मिति॑व॒र्त॒निऽभ्यां॑॥  
यु॒वोश्श्रियं॑। श्रियं॒परि॑। परि॒योषा॑। योषा॑वृणीत। अ॒वृ॒णी॒त॒सूरः॑। सूरो॑दुहि॒ता। दु॒हि॒तापरि॑तक्म्यायां। परि॑तक्म्याया॒मिति॒परि॑ऽतक्म्यायां॥ यद्दे॑व॒यन्तं॑। दे॒व॒यन्त॒मव॑थः। अव॑थ॒श्शची॑भिः। शची॑भिः॒परि॑। परि॑घ्र॒सं। घ्रं॒समो॒मना॑। ओ॒माना॑वां। वां॒वयः॑। वयो॑गात्। गा॒दिति॑गात्॥  
योह॑। ह॒स्यः। स्यवां॑। वां॒र॒थि॒रा। र॒थि॒रावस्ते॑। वस्त॑उ॒स्राः। उ॒स्रारथः॑। रथो॑युजा॒नः। यु॒जा॒नःपरि॒याति॑। प॒रि॒याति॑व॒र्तिः। प॒रि॒यातीति॑प॒रि॒ऽयाति॑। व॒र्तिरिति॑व॒र्तिः॥ तेनः॑। न॒श्शं। शंयोः। योरु॒षसः॑। उ॒षसो॒व्यु॑ष्टौ। व्यु॑ष्टौ॒नि। व्यु॑ष्टा॒विति॒विऽउ॑ष्टौ। न्य॑श्विना। अ॒श्वि॒ना॒व॒ह॒तं॒। व॒ह॒तं॒य॒ज्ञे। य॒ज्ञेअ॒स्मिन्॥  
नरा॑गौ॒रेव॑। गौ॒रेव॑वि॒द्युतं॑। गौ॒रेवेति॑गौ॒राऽइ॑व। वि॒द्युतं॑तृषा॒णा। वि॒द्युत॒मिति॑वि॒ऽद्युतं॑। तृ॒षा॒णास्माकं॑। अ॒स्माक॑म॒द्य। अ॒द्यसव॑ना। सव॒नोप॑। उप॑यातं। या॒तमिति॑यातं॥ पु॒रु॒त्राहि। पु॒रु॒त्रेति॑पु॒रु॒ऽत्रा। हिवां॑। वां॒म॒तिभिः॑। म॒तिभि॑स्सचन्ते। म॒तिभि॒रिति॑म॒तिऽभिः॑। स॒च॒न्ते॒मा। मावां॑। वा॒म॒न्ये। अ॒न्येनि। निय॑मन्। य॒म॒न्दे॒व॒यन्तः॑। दे॒व॒यन्त॒इति॑दे॒व॒ऽयन्तः॑॥  
यु॒वम्भु॒ज्युं। भु॒ज्युमव॑विध्दं। अव॑विध्दंसमु॒द्रे। अव॑विध्द॒मित्यव॑ऽविध्दं। स॒मु॒द्रउत्। उदू॑हथुः। ऊ॒ह॒थु॒रर्ण॑सः। अर्ण॑सो॒अस्रि॑धानैः। अस्रि॑धानै॒रित्यस्रि॑धानैः॥ प॒त॒त्रिभि॑रश्र॒मैः। प॒त॒त्रिभि॒रिति॑प॒त॒त्रिऽभिः॑। अ॒श्र॒मैर॑व्य॒थिभिः॑। अ॒व्य॒थिभि॑र्दं॒सना॑भिः। दं॒सना॑भिरश्विना। अ॒श्वि॒ना॒पा॒रय॑न्ता। पा॒रय॒न्तेति॑पा॒रय॑न्ता॥  
नूमे॒हव॒माशृ॑णुतंयुवानायाशि॒ष्टंव॒र्तिर॑श्विना॒विरा॑वत्॥ ध॒त्तंरत्ना॑नि॒जर॑तञ्चसू॒रीन्यू॒यम्पा॑तस्व॒स्तिभि॒स्सदा॑नः॥। 16॥  
