

  
ए॒नावः॑। वो॒अ॒ग्निं। अ॒ग्निन्नम॑सा। नम॑सॊ॒र्जः। ऊ॒र्जोनपा॑तं। नपा॑त॒माहु॑वे। आहु॑वे। हु॒व॒इति॑हुवे॥ प्रि॒यञ्चेति॑ष्ठं। चेति॑ष्ठमर॒तिं। अ॒र॒तिंस्व॑ध्व॒रं। स्व॒ध्व॒रंविश्व॑स्य। स्व॒ध्व॒रमिति॑सु॒ऽअ॒ध्व॒रं। विश्व॑स्यदू॒तं। दू॒तम॒मृतं॑। अ॒मृत॒मित्य॒मृतं॑॥  
सयो॑जते। यो॒ज॒ते॒अ॒रु॒षा। अ॒रु॒षावि॒श्वभो॑जसा। वि॒श्वभो॑जसा॒सः। वि॒श्वभो॑ज॒सेति॑वि॒श्वऽभो॑जसा। सदु॑द्रवत्। दु॒द्र॒व॒त्स्वा॑हुतः। स्वा॒हु॒त॒इति॑सुऽआहुतः॥ सु॒ब्रह्मा॑य॒ज्ञः। सु॒ब्रह्मेति॑सु॒ऽब्रह्मा॑। य॒ज्ञस्सु॒शमी॑। सु॒शमी॒वसू॑नां। वसू॑नान्दे॒वं। दे॒वंराधः॑। राधो॒जना॑नां। जना॑ना॒मिति॒जना॑नां॥  
उद॑स्य। अ॒स्य॒शो॒चिः। शो॒चिर॑स्थात्। अ॒स्था॒दा॒जुह्वा॑नस्य। आ॒जुह्वा॑नस्यमी॒ह्ळुषः॑। आ॒जुह्वा॑न॒स्येत्या॒ऽजुह्वा॑नस्य। मी॒ह्ळुष॒इति॑मी॒ह्ळुषः॑॥ उध्दू॒मासः॑। धू॒मासो॑अरु॒षासः॑। अ॒रु॒षासो॑दिवि॒स्पृशः॑। दि॒वि॒स्पृश॒स्सं। दि॒वि॒स्पृश॒इति॑दि॒वि॒ऽस्पृशः॑। सम॒ग्निं। अ॒ग्निमि॑न्धते। इ॒न्ध॒ते॒नरः॑। नर॒इति॒नरः॑॥  
तन्त्वा॑। त्वा॒दू॒तं। दू॒तङ्कृ॑ण्महे। कृ॒ण्म॒हे॒य॒शस्त॑मं। य॒शस्त॑मन्दे॒वान्। य॒शस्त॑म॒मिति॑य॒शःऽत॑मं। दे॒वाँआवी॒तये॑। आवी॒तये॑। वी॒यते॑वह। व॒हेति॑वह॥ विश्वा॑सूनो। सू॒नो॒स॒ह॒सः॒। स॒ह॒सो॒म॒र्त॒भोज॑ना। म॒र्त॒भोज॑ना॒रास्व॑। म॒र्त॒भोज॒नेति॑म॒र्त॒ऽभोज॑ना। रास्व॒तत्। तद्यत्। यत्वा॑। त्वेम॑हे। ईम॑ह॒इतीम॑हे॥  
त्वम॑ग्ने। अ॒ग्ने॒गृ॒हप॑तिं। गृ॒हप॑ति॒स्त्वं। गृ॒हप॑ति॒रिति॑गृ॒हऽप॑तिः। त्वंहोता॑। होता॑नः। नो॒अ॒ध्व॒रे। अ॒ध्व॒रइत्य॑ध्व॒रे॥ त्वम्पोता॑। पोता॑विश्ववार। वि॒श्व॒वा॒र॒प्रचे॑ताः। वि॒श्व॒वा॒रेति॑विश्वऽवार। प्रचे॑ता॒यक्षि॑। यक्षि॒वेषि॑। वेषि॑च। च॒वार्यं॑। वार्य॒मिति॒वार्यं॑॥  
कृ॒धिरत्नं॑। रत्नं॒यज॑मानाय। यज॑मानायसुक्रतो। सु॒क्र॒तो॒त्वं। सु॒क्र॒तो॒इति॑सुऽक्रतो। त्वंहिर॑त्न॒धाअसि॑॥ आनः॑। न॒ऋ॒ते। ऋ॒तेशि॑शीहि। शि॒शी॒हि॒विश्वं॑। विश्व॑मृ॒त्विजं॑। ऋ॒त्विजं॑सु॒शंसः॑। सु॒शंसो॒यः। सु॒शंस॒इति॑सु॒ऽशंसः॑। यश्च॑। च॒दक्ष॑ते। दक्ष॑त॒इति॒दक्ष॑ते॥ 21 ॥  
त्वेअ॑ग्ने। त्वेइति॒त्वे। अ॒ग्ने॒स्वा॒हु॒त॒। स्वा॒हु॒त॒प्रि॒यासः॑। स्वा॒हु॒तेति॑सुऽआहुत। प्रि॒यास॑स्सन्तु। स॒न्तु॒सू॒रयः॑। सू॒रय॒इति॑सू॒रयः॑॥ य॒न्तारो॒ये। येम॒घवा॑नः। म॒घवा॑नो॒जना॑नां। म॒घवा॑न॒इति॑म॒घऽवा॑नः। जना॑नामू॒र्वान्। ऊ॒र्वान्दय॑न्त। दय॑न्त॒गोनां॑। गोना॒मिति॒गोनां॑॥  
येषा॒मिळा॑। इळा॑घृ॒तह॑स्ता। घृ॒तह॑स्तादुरो॒णॆ। घृ॒तह॒स्तेति॑घृ॒तऽह॑स्ता। दुरो॒णआँअपि॑। एत्या। अपि॑प्रा॒ता। प्रा॒तानि॒षीद॑ति। नि॒सीद॒तीति॑नि॒ऽसीद॑ति॥ ताँस्त्रा॑यस्व। त्रा॒य॒स्व॒स॒ह॒स्य॒। स॒ह॒स्य॒द्रु॒हः। द्रु॒होनि॒दः। नि॒दोयच्छ॑। यच्छा॑नः। न॒श्शर्म॑। शर्म॑दीर्घ॒श्रुत्। दी॒र्घ॒श्रुदिति॑दी॒र्घ॒ऽश्रुत्॥  
सम॒न्द्रया॑। म॒न्द्रया॑च। च॒जि॒ह्वया॑। जि॒ह्वया॒वह्निः॑। वह्नि॑रा॒सा। आ॒सावि॒दुष्ट॑रः। वि॒दुस्त॑र॒इति॑वि॒दुःऽत॑रः॥ अग्ने॑र॒यिं। र॒यिम्म॒घव॑द्भ्यः। म॒घव॑द्भ्योनः। म॒घव॑द्भ्य॒इति॑म॒घव॑त्ऽभ्यः। न॒आव॑ह। आव॑ह। व॒ह॒ह॒व्यदा॑तिं। ह॒व्यदा॑तिञ्च। ह॒व्यदा॑ति॒मिति॑ह॒व्यऽदा॑तिं। च॒सू॒द॒य॒। सू॒द॒येति॑सूदय॥  
येराधां॑सि। राधां॑सि॒दद॑ति। दद॒त्यश्व्या॑। अश्व्या॑म॒घा। म॒घाकामे॑न। कामे॑न॒श्रव॑सः। श्रव॑सोम॒हः। म॒हइति॑म॒हः॥ ताँअंह॑सः। अंह॑सःपिपृहि। पि॒पृ॒हि॒प॒र्तृभिः॑। प॒र्तृभि॒ष्टं। प॒र्तृभि॒रिति॑प॒र्तृऽभिः॑। त्वंश॒तं। श॒तम्पू॒र्भिः। पू॒र्भिर्य॑विष्ठ्य। पू॒र्भिरिति॑पूः॒ऽभिः। य॒वि॒ष्ठ्ये॒ति॑यविष्ठ्य॥  
दे॒वोवः॑। वो॒द्र॒वि॒णॊ॒दाः। द्र॒वि॒णॊ॒दाःपू॒र्णां। द्र॒वि॒णॊ॒दाइति॑द्र॒वि॒णः॒ऽदाः। पू॒र्णांवि॑वष्टि। वि॒व॒ष्ट्या॒सिचं॑। आ॒सिच॒मित्या॒ऽसिचं॑॥ उद्वा॑। वा॒सि॒ञ्चध्वं॑। सि॒ञ्चध्व॒मुप॑। उप॑वा। वा॒पृ॒णध्वं॑। पृ॒णध्व॒मात्। आदित्। इद्वः॑। वो॒दे॒वः। दे॒वओ॑हते। ओ॒ह॒त॒इत्यो॑हते॥  
तंहोता॑रं। होता॑रमध्व॒रस्य॑। अ॒ध्व॒रस्य॒प्रचे॑तसं। प्रचे॑तसं॒वह्निं॑। वह्निं॑दे॒वाः। दे॒वाअ॑कृण्वत। अ॒कृ॒ण्व॒तेत्य॑कृण्वत॥ दधा॑ति॒रत्नं॑। रत्नं॑विध॒ते। वि॒ध॒तेसु॒वीर्यं॑। सु॒वीर्य॑म॒ग्निः। सु॒वीर्य॒मिति॑सु॒ऽवीर्यं॑। अ॒ग्निर्जना॑य। जना॑यदा॒शुषे॑। दा॒शुष॒इति॑दा॒शुषे॑॥ 22॥  
