

  
उ॒षोन। नजा॒रः। जा॒रःपृ॒थु। पृ॒थुपाजः॑। पाजो॑अश्रेत्। अ॒श्रे॒द्दवि॑द्युतत्। दवि॑द्युद॒द्दीद्य॑त्। दीद्य॒च्छोशु॑चानः। शोशु॑चान॒इति॒शोशु॑चनः॥ वृषा॒हरिः॑। हरि॒श्शुचिः॑। शुचि॒राभा॑ति। आभा॑ति। भा॒ति॒भा॒सा। भा॒साधियः॑। धियो॑हिन्वा॒नः। हि॒न्वा॒नउ॑श॒तीः। उ॒श॒तीर॑जीगः। अ॒जी॒ग॒रित्य॑जीगः॥  
स्व॑१॒॑र्न। नवस्तोः॑। वस्तो॑रु॒षसां॑। उ॒षसा॑मरोचि। अ॒रो॒चि॒य॒ज्ञं। य॒ज्ञन्त॑न्वा॒नाः। त॒न्वा॒नाउ॒शिजः॑। उ॒शिजो॒न। नमन्म॑। मन्मेति॒मन्म॑॥ अ॒ग्निर्जन्मा॑नि। जन्मा॑निदे॒वः। दे॒वआवि। आवि। विवि॒द्वान्। वि॒द्वान्द्रव॑त्। द्रव॑द्दू॒तः। दू॒तोदे॑व॒यावा॑। दे॒व॒यावा॒वनि॑ष्ठः। दे॒व॒यावेति॑दे॒व॒ऽयावा॑। वनि॑ष्ठ॒इति॒वनि॑ष्ठः॥  
अच्छा॒गिरः॑। गिरो॑म॒तयः॑। म॒तयो॑देव॒यन्तीः॑। दे॒व॒यन्ती॑र॒ग्निं। दे॒व॒यन्ती॒रिति॑दे॒व॒ऽयन्तीः॑। अ॒ग्निंय॑न्ति। य॒न्ति॒द्रवि॑णं। द्रवि॑णं॒भिक्ष॑माणाः। भिक्ष॑माणा॒इति॒भिक्ष॑माणाः॥ सु॒सं॒दृसं॑सु॒प्रती॑कं। सु॒सं॒दृस॒मिति॑सु॒ऽसं॒दृसं॑। सु॒प्रती॑कं॒स्वञ्चं॑। सु॒प्रती॑क॒मिति॑सु॒ऽप्रती॑कं। स्वञ्चं॑हव्य॒मवाहं॑। स्वञ्च॒मिति॑सु॒ऽअञ्चं॑। ह॒व्य॒वाह॑मर॒तिं। ह॒व्य॒वाह॒मिति॑ह॒व्य॒ऽवाहं॑। अ॒र॒तिम्मानु॑षाणां। मानु॑षाणा॒मिति॒मानु॑षाणां॥  
इन्द्र॑न्नः। नो॒अ॒ग्ने॒। अ॒ग्ने॒वसु॑भिः। वसु॑भिस्स॒जोषाः॑। वसु॑भि॒रिति॒वसु॑ऽभिः। स॒जोषा॑रु॒द्रं। स॒जोषा॒इति॑स॒ऽजोषाः॑। रु॒द्रंरु॒द्रेभिः॑। रु॒द्रेभि॒राव॑ह। आव॑ह। व॒हा॒बृ॒हन्तं॑। बृ॒हन्त॒मिति॑बृ॒हन्तं॑॥ आ॒दि॒त्येभि॒रदि॑तिं। अदि॑तंवि॒श्वज॑न्यां। वि॒श्वज॑न्याम्बृह॒स्पतिं॑। वि॒श्वज॑न्या॒मिति॑वि॒श्वऽज॑न्यां। बृह॒स्पति॒मृक्व॑भिः। ऋक्व॑भिर्वि॒श्ववा॑रां। ऋक्व॑भि॒रित्यृक्व॑ऽभिः। वि॒श्ववा॑रा॒मिति॑वि॒श्वऽवा॑रां॥  
म॒न्द्रंहोता॑रं। होता॑रमु॒शिजः॑। उ॒शिजो॒यवि॑ष्ठं। यवि॑ष्ठम॒ग्निं। अ॒ग्निंविशः॑। विश॑ईळते। ई॒ळ॒तेअ॒ध्व॒रेषु॑। अ॒ध्व॒रेष्वित्य॑ध्व॒रेषु॑॥ सहि। हिक्षपा॑वान्। क्षपा॑वाँ॒अभ॑वत्। अभ॑वद्रयी॒णां। र॒यी॒णामत॑न्द्रः। अत॑न्द्रोदू॒तः। दू॒तोय॒जथा॑य। य॒जथा॑यदे॒वान्। दे॒वानिति॑दे॒वान्॥ 13।  
