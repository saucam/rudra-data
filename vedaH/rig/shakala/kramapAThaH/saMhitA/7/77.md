

  
उपो॑रुरुचे। उपो॒इत्युपो॑। रु॒रु॒चे॒यु॒व॒तिः। यु॒व॒तिर्न। नयोषा॑। योषा॒विश्वं॑। विश्वं॑जी॒वं। जी॒वम्प्र॑सु॒वन्ति॑। प्र॒सु॒वन्ती॑च॒रायै॑। प्र॒सु॒वन्तीति॑प्र॒ऽसु॒वन्ती॑। च॒राया॒इति॑च॒रायै॑॥ अभू॑द॒ग्निः। अ॒ग्निस्स॒मिधे॑। स॒मिधे॒मानु॑षाणां। स॒मिध॒इति॑सं॒ऽइधे॑। मानु॑षाणा॒मकः॑। अक॒र्ज्योतिः॑। ज्योति॒र्बाध॑माना। बाध॑माना॒तमां॑सि। तमां॒सीति॒तमां॑सि॥  
विश्वं॑प्रती॒ची। प्र॒ती॒चीस॒प्रथाः॑। स॒प्रथा॒उत्। स॒प्रथा॒इति॑स॒ऽप्रथाः॑। उद॑स्थात्। अ॒स्था॒द्रुश॑त्। रुश॒द्वासः॑। वासो॒बिभ्र॑ती। बिभ्र॑तीशु॒क्रं। शु॒क्रम॑श्वैत्। अ॒श्वै॒दित्य॑श्वैत्॥ हिर॑ण्यवर्णासु॒दृशी॑कसन्दृक्। हिर॑ण्यवर्णा॒इति॒हिर॑ण्यऽवर्णाः। सु॒दृशी॑कसन्दृ॒ग्गवां॑। सु॒दृशी॑कसन्दृ॒गिति॑सु॒दृशी॑कऽसन्दृक्। गवां॑मा॒ता। मा॒ताने॒त्री। ने॒त्र्यह्नां॑। अह्ना॑मरोचि। अ॒रो॒चीत्य॑रोचि॥  
दे॒वानां॒चक्षुः॑। चक्षु॑स्सु॒भगा॑। सु॒भगा॒वह॑न्ती। वह॑न्तीश्वे॒तं। श्वे॒तन्नय॑न्ती। नय॑न्तीसु॒दृशी॑कं। सु॒दृशी॑क॒मश्वं॑। सु॒दृशी॑क॒मिति॑सु॒ऽदृशी॑कं। अश्व॒मित्यश्वं॑॥ उ॒षाअ॑दर्शि। अ॑दर्शिर॒श्मिभिः॑। र॒श्मिभि॒र्व्य॑क्ता। र॒श्मिभि॒रिति॑र॒श्मिऽभिः॑। व्य॑क्ताचि॒त्रम॑घा। व्य॑क्ता॒इति॒विऽअ॑क्ता। चि॒त्रम॑घा॒विश्वं॑। चि॒त्रम॒घेति॑चि॒त्रऽम॑घा। विश्व॒मनु॑। अनु॒प्रभू॑ता। प्रभू॒तेति॒प्रऽभू॑ता॥  
अन्ति॑वामादू॒रे। अन्ति॑वा॒मेत्यन्ति॑ऽवामा। दू॒रेअ॒मित्रं॑। अ॒मित्र॑मुच्छ। उ॒च्छो॒र्वीं। उ॒र्वीङ्गव्यू॑तिं। गव्यू॑ति॒मभ॑यं। अभ॑यङ्कृधि। कृ॒धीनः॑। न॒इति॑नः॥ या॒वय॒द्वेषः॑। य॒वयेति॑यवय। द्वेष॒आभ॑र। आभ॑र। भ॒रा॒वसू॑नि। वसू॑निचो॒दय॑। चो॒दय॒राधः॑। राधो॑गृण॒ते। गृ॒ण॒तेम॑घोनि। म॒घो॒नीति॑मघोनि॥  
अ॒स्मेश्रेष्ठे॑भिः। अ॒स्मेइत्य॒स्मे। श्रेष्ठे॑भिर्भा॒नुभिः॑। भा॒नुभि॒र्वि। भा॒नुभि॒रिति॑भा॒नुऽभिः॑। विभा॑हि। भा॒ह्युषः॑। उषो॑देवि। दे॒वि॒प्र॒ति॒रन्ती॑। प्र॒ति॒रन्ती॑नः। प्र॒ति॒रन्तीति॑प्र॒ऽति॒रन्ति॑। न॒आयुः॑। आयु॒रित्यायुः॑॥ इष॑ञ्च। च॒नः॒। नो॒दध॑ती। दध॑तीविश्ववारे। वि॒श्व॒वा॒रे॒गोम॑त्। वि॒श्व॒वा॒र॒इति॑विश्वऽवारे। गोम॒दश्वा॑वत्। गोम॒दिति॒गोऽम॑त्। अश्वा॑व॒द्रथ॑वत्। अश्व॑व॒दित्यश्व॑ऽवत्। रथ॑वच्च। रथ॑व॒दिति॒रथ॑ऽवत्। च॒राधः॑। राध॒इति॒राधः॑॥  
यान्त्वा॑। त्वा॒दि॒वः। दि॒वोदु॑हि॒तुः। दु॒हि॒तुर्व॒र्धय॑न्ति। व॒र्धय॒न्युषः॑। उष॑स्सुजाते। सु॒जा॒ते॒म॒तिभिः॑। सु॒जा॒तइति॑सुऽजाते। म॒तिभि॒र्वसि॑ष्ठाः। म॒तिभि॒रिति॑म॒तिऽभिः॑। वशि॑ष्ठा॒इति॒वशि॑ष्ठाः॥ सास्मासु॑। अ॒स्मासु॑धाः। धा॒र॒यिं। र॒यिमृ॒ष्वं । ऋ॒ष्वम्बृ॒हन्तं॑। बृ॒हन्तं॑यू॒यं। यू॒यम्पा॑तस्व॒स्तिभि॒स्सदा॑नः॥ 24 ॥  
