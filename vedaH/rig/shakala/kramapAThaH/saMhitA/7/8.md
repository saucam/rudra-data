

  
इ॒न्धेराजा॑। राजा॒सं। सम॒र्यः। अ॒र्योनमो॑भिः। नमो॑भि॒र्यस्य॑। नमो॑भि॒रिति॒नमः॑ऽभिः। यस्य॒प्रती॑कं। प्रती॑क॒माहु॑तं। आहु॑तङ्घृ॒तेन॑। घृ॒तेनेति॑घृ॒तेन॑॥ नरो॑ह॒व्येभिः॑।ह॒व्येभि॑रीळते। ई॒ळ॒ते॒स॒बाधः॑। स॒बाध॒आग्निः। स॒बाध॒इति॑स॒ऽबाधः॑। अग्निः। अ॒ग्निरग्रे॑। अग्र॑उ॒षसां॑। उ॒षसा॑मशोचि। अ॒शो॒चीत्य॑शोचि॥  
अ॒यमु॒ष्यः। ऊँ॒इत्यूँ॑। स्यसुम॑हान्। सुम॑हाँअवेदि। सुम॑हा॒निति॒सुऽम॑हान्। अ॒वे॒दि॒होता॑। होता॑म॒न्द्रः। म॒न्द्रोमनु॑षः। मनु॑षोय॒ह्वः। य॒ह्वोअ॒ग्निः। अ॒ग्निरित्य॒ग्निः॥ विभाः। भाअ॑कः। अ॒क॒स्स॒सृ॒जा॒नः। अ॒क॒रित्य॑कः। स॒सृ॒जा॒नःपृ॑थि॒व्यां। पृ॒थि॒व्याङ्कृ॒ष्णप॑विः। कृ॒ष्णप॑वि॒रोष॑धीभिः। कृ॒ष्णप॑वि॒रिति॑कृ॒ष्णऽप॑विः। ओष॑धीभिर्ववक्षे। व॒व॒क्ष॒इति॑ववक्षे॥  
क्कया॑नः। नो॒अ॒ग्ने॒। अ॒ग्ने॒वि। विव॑सः। व॒स॒स्सु॒वृ॒क्तिं। सु॒वृ॒क्तिङ्कां। सु॒वृ॒क्तिमिति॑सु॒ऽवृ॒क्तिं। कामु॑स्व॒धां। ऊँ॒इत्यूँ॑। स्व॒धामृ॑णवः। ऋ॒ण॒व॒श्श॒स्यमा॑नः। श॒स्यमा॑न॒इति॑श॒स्यमा॑नः॥ क॒दाभ॑वेम। भ॒वे॒म॒पत॑यः। पत॑यस्सुदत्र। सु॒द॒त्र॒रा॒यः। सु॒द॒त्रेति॑सुऽदत्र। रा॒योव॒न्तारः॑। व॒न्तारो॑दु॒ष्टर॑स्य। दु॒ष्टर॑स्यसा॒धोः। दु॒स्तर॒स्येति॑दु॒स्तर॑स्य। सा॒धोरिति॑सा॒धोः॥  
प्रप्रा॒यं। अ॒यम॒ग्निः। अ॒ग्निर्भ॑रतस्य। भ॒र॒त॒स्य॒शृ॒ण्वे॒। शृ॒ण्वे॒वि। वियत्। यत्सूर्यः॑। सूर्यो॒न। नरोच॑ते। रोच॑तेबृ॒हत्। बृ॒हद्भाः। भाइति॒भाः॥ अ॒भियः। यःपू॒रुं। पू॒रुम्पृत॑नासु। पृत॑नासुत॒स्थौ। त॒स्थौद्यु॑ता॒नः। द्यु॒ता॒नोदैव्यः॑। दैव्यो॒अति॑थिः। अति॑थिश्शुशोच। शु॒शो॒चेति॑शुशोच॥  
अस॒न्नित्। इत्वे। त्वेआ॒हव॑नानि। त्वेइति॒त्वे। आ॒हव॑नानि॒भूरि॑। आ॒हव॑ना॒नीत्या॒ऽहव॑नानि। भूरि॒भुवः॑। भुवो॒विश्वे॑भिः। विश्वे॑भिस्सु॒मनाः॑। सु॒मना॒अनी॑कैः। सु॒मना॒इति॑सु॒ऽमनाः॑। अनी॑कै॒रित्यनी॑कैः॥ स्तु॒तश्चि॑त्। चि॒द॒ग्ने॒। अ॒ग्ने॒शृ॒ण्वि॒षे॒। शृ॒ण्वि॒षे॒गृ॒णा॒नः। गृ॒ण॒नस्स्व॒यं। स्व॒यंव॑र्धस्व। व॒र्ध॒स्व॒त॒न्वं॑। त॒न्वं॑सुजात। सु॒जा॒तेति॑सुऽजात॥  
इ॒दंवचः॑। वच॑श्शत॒शाः। श॒त॒शास्संस॑हस्रं। श॒त॒शाइति॑श॒त॒ऽशाः। संस॑हस्र॒मुत्। संस॑हस्र॒मिति॒संऽस॑हस्रं। उद॒ग्नये॑। अ॒ग्नये॑जनिषीष्ट। ज॒नि॒षी॒ष्ट॒द्वि॒बर्हाः॑। द्वि॒बर्हा॒इति॑द्वि॒ऽबर्हाः॑॥ शंयत्स्तो॒तृभ्य॑आ॒पये॒भवा॑तिद्यु॒मत्। द्यु॒मद॑मीव॒चात॑नं। द्यु॒मदिति॑द्यु॒ऽमत्। अ॒मी॒व॒चात॑नंरक्षो॒हा। अ॒मी॒व॒चात॑न॒मित्य॑मी॒व॒ऽचात॑नं। र॒क्षो॒हेति॑र॒क्षः॒ऽहा॥  
नूत्वाम॑ग्नईमहे॒वशि॑ष्ठाईशा॒नंसू॑नोसहसो॒वसू॑नां॥ इषं॑स्तो॒तृभ्यो॑म॒घव॑द्भ्यआनड्यू॒यम्पा॑तस्व॒स्तिभि॒सदा॑नः॥ 11 ॥  
