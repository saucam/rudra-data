

  
ऊ॒र्ध्वोअ॒ग्निः। अ॒ग्निस्सु॑म॒तिं। सु॒म॒तिंवस्वः॑। सु॒म॒तिमिति॑सु॒ऽम॒तिं। वस्वो॑अश्रेत्। अ॒श्रे॒त्प्र॒ती॒ची। प्र॒ती॒चीजू॒र्णिः। जू॒र्णिदे॒वता॑तिं। दे॒वता॑तिमेति। दे॒वता॑ति॒मिति॑दे॒वऽता॑तिं। ए॒तीत्ये॑ति॥ भे॒जाते॒अद्री॑। भे॒जाते॒इति॑भे॒जाते॑। अद्री॑र॒थ्ये॑व। अद्री॒इत्यद्री॑। र॒थ्ये॑व॒पन्थां॑। र॒थ्ये॒वेति॑र॒थ्या॑ऽइव। पन्था॑मृ॒तं। ऋ॒तंहोता॑। होता॑नः। न॒इ॒षि॒तः। इ॒षि॒तोय॑जाति। य॒जा॒तीति॑यजाति॥  
प्रवा॑वृजे। वा॒वृ॒जे॒सु॒प्र॒याः। व॒वृ॒ज॒इति॑ववृजे। सु॒प्र॒याब॒र्हिः। सु॒प्र॒याइति॑सु॒ऽप्र॒याः। ब॒र्हिरे॑षां। ए॒षां॒मावि॒श्पती॑रिव। आवि॒श्पती॑रिव। वि॒श्पती॑रिव॒बीरि॑टॆ। वि॒श्पती॑रि॒वेति॑वि॒श्पतीः॑ऽइव। बीरि॑टइयाते। इ॒या॒ते॒इती॑याते॥ वि॒शाम॒क्तोः। अ॒क्तोरु॒षसः॑। उ॒षसः॑पू॒र्वहू॑तौ। पू॒र्वहू॑तौ॒वायुः॑। पू॒र्वहू॑ता॒विति॑पू॒र्वऽहू॑तौ। वा॒युःपू॒षा। पू॒षास्व॒स्तये॑। स्व॒स्तये॑नि॒युत्वा॑न्। नि॒युत्वा॒निति॑नि॒युत्वा॑न्॥  
ज्म॒याअत्र॑। अत्र॒वस॑वः। वस॑वोरन्त। र॒न्त॒दे॒वाः। दे॒वाउ॒रौ। उ॒राव॒न्तरि॑क्षे। अ॒न्तरि॑क्षेमर्जयन्त। म॒र्ज॒य॒न्त॒शु॒भ्राः। शु॒भ्राइति॑शु॒भ्राः॥ अ॒र्वाक्प॒थः। प॒थउ॑रुज्रयः। उ॒रु॒ज्र॒यः॒कृ॒णु॒ध्वं॒। उ॒रु॒ज्र॒य॒इत्यु॑रुऽज्रयः। कृ॒णु॒ध्वं॒श्रोत॑। श्रोता॑दू॒तस्य॑। दू॒तस्य॑ज॒ग्मुषः॑। ज॒ग्मुषो॑नः। नो॒अ॒स्य॒। अ॒स्येत्य॑स्य॥  
तेहि। हिय॒ज्ञेषु॑। य॒ज्ञेषु॑य॒ज्ञिया॑सः। य॒ज्ञिया॑स॒ऊमाः॑। ऊमा॑स्स॒धस्थं॑। स॒धस्थं॒विश्वे॑। स॒धस्थ॒मिति॑स॒धऽस्थं॑। विश्वे॑अ॒भि। अ॒भिसन्ति॑। सन्ति॑दे॒वाः। दे॒वाइति॑दे॒वाः॥ ताँअ॑ध्व॒रे। अ॒ध्व॒रउ॑श॒तः। उ॒श॒तोय॑क्षि। य॑क्ष्यग्ने। अ॒ग्ने॒श्रु॒ष्टी॒भगं॑। भ॒गं॒नास॑त्या। नास॑त्या॒पुर॑न्धिं। पुर॑न्धि॒मिति॒पुरं॑ऽधिं॥  
आग्ने॑। अ॒ग्ने॒गिरः॑। गिरो॑दि॒वः। दि॒वोआपृ॑थि॒व्याः। आपृ॑थि॒व्याः। पृ॒थि॒व्यामि॒त्रं। मि॒त्रंव॑ह। व॒ह॒वरु॑णं। वरु॑ण॒मिन्द्रं॑। इन्द्र॑म॒ग्निं। अ॒ग्निमित्य॒ग्निं॥ आर्य॒मणं॑। अ॒र्य॒मण॒मदि॑तिं। अदि॑तिं॒विष्णुं॑। विष्णु॑मेषां। ए॒षां॒सर॑स्वती। सर॑स्वतीम॒रुतः॑। म॒रुतो॑मादयन्तां। मा॒द॒य॒न्ता॒मिति॑मादयन्तां॥  
र॒रेह॒व्यं। ह॒व्यम्म॒तिभिः॑। म॒तिभि॑र्य॒ज्ञिया॑नां। म॒तिभि॒रिति॑म॒तिऽभिः॑। य॒ज्ञिया॑नां॒नक्ष॑त्। नक्ष॒त्कामं॑। कामं॒मर्त्या॑नां। मर्त्या॑ना॒मसि॑न्वन्। असि॑न्व॒न्नित्यसि॑न्वन्॥ धाता॑र॒यिं। र॒यिम॑विद॒स्यं। अ॒वि॒द॒स्यंस॑दा॒सां। अ॒वि॒द॒स्यमित्य॑वि॒ऽद॒स्यं। स॒दा॒सांस॑क्षी॒महि॑। स॒क्षी॒महि॒युज्ये॑भिः। युज्ये॑भि॒र्नु। नुदे॒वैः। दे॒वैरिति॑दे॒वैः॥  
नूरोद॑सी। रोद॑सीअ॒भिष्टु॑ते। रोद॑सी॒इति॒रोद॑सी। अ॒भिष्टु॑ते॒वसि॑ष्ठैः। अ॒भिस्तु॑त॒इत्य॒भिऽस्तु॑ते। वसि॑ष्ठैर्ऋ॒तवा॑नः। ऋ॒तवा॑नो॒वरु॑णः। ऋ॒तवा॑न॒इत्यृ॒तऽवा॑नः। वरु॑णोमि॒त्रः। मि॒त्रोअ॒ग्निः। अ॒ग्निरित्य॒ग्निः॥ यच्छ॑न्तुच॒न्द्राः। च॒न्द्राउ॑प॒मं। उ॒प॒मन्नः॑। नो॒अ॒र्कं। अ॒र्कंयू॒यं। यू॒यम्पा॑तस्व॒स्तिभि॒स्सदा॑नः॥ 6 ॥  
