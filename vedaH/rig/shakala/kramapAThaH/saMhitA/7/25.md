

  
आते॑। ते॒म॒हः। म॒हइ॑न्द्र। इ॒न्द्रो॒ती। ऊ॒त्यु॑ग्र। उ॒ग्र॒सम॑न्यवः। सम॑न्यवो॒यत्। यत्स॒मर॑न्त। स॒मर॑न्त॒सेनाः॑। स॒मर॒न्तेति॑सं॒ऽअर॑न्त। सेना॒इति॒सेनाः॑॥ पता॑तिदि॒द्युत्। दि॒द्युन्नर्य॑स्य। नर्य॑स्यबा॒ह्वोः। बा॒ह्वोर्मा। माते॑। ते॒मनः॑। मनो॑विष्व॒द्र्य॑क्। वि॒ष्व॒द्र्य॑१॒॑ग्वि। विचा॑रीत्। चा॒री॒दिति॑चारीत्॥  
निदु॒र्गे। दु॒र्गइ॑न्द्र। दु॒र्ग॒इति॑दुःऽगे। इ॒न्द्र॒श्न॒थि॒हि॒। श्न॒थि॒ह्य॒मित्रा॑न्। अ॒मित्रा॑न॒भि। अ॒भिये। येमर्ता॑सः। मर्ता॑सोअ॒मन्ति॑। अ॒मन्तीत्य॒मन्ति॑॥ आ॒रेतं। तंशंशं॑। शंशं॑कृणुहि। कृ॒णु॒हि॒नि॒नि॒त्सोः। नि॒नि॒त्सोरानः॑। आनः॑। नो॒भ॒र॒। भ॒र॒सं॒भर॑णं। सं॒भर॑णं॒वसू॑नां। सं॒भर॑ण॒मिति॑सं॒ऽभर॑णं। वसू॑ना॒मिति॒वसू॑नां॥  
श॒तन्ते॑। ते॒शि॒प्रि॒न्। शि॒प्रि॒न्नू॒तयः॑। ऊ॒तय॑स्सु॒दासे॑। सु॒दासे॑स॒हस्रं॑। स॒हस्रं॒शंसाः॑। शंसा॑उ॒त। उ॒तरा॒तिः। रा॒तिर॑स्तु। अ॒स्त्वित्य॑स्तु॥ ज॒हिवधः॑। वध॑र्व॒नुषः॑। व॒नुषो॒मर्त्य॑स्य। मर्त्य॑स्या॒स्मे। अ॒स्मेद्यु॒म्नं। अ॒स्मेइत्य॒स्मे। द्यु॒म्नमधि॑। अधि॒रत्नं॑। रत्नं॑च। च॒धे॒हि॒। धे॒हीति॑धेहि।  
त्वाव॑तो॒हि। त्वाव॑त॒इति॒त्वाऽव॑तः। ही॑न्द्र। इ॒न्द्र॒क्रत्वे॑। क्रवे॒अस्मि॑। अस्मि॒त्वाव॑तः। त्वाव॑तोवि॒तुः। त्वाव॑त॒इति॒त्वाऽव॑तः। अ॒वि॒तुश्शू॑र। शू॒र॒रा॒तौ। रा॒ताविति॑रा॒तौ॥ विश्वेत्। इदहा॑नि। अहा॑नितविषीवः। त॒वि॒षी॒व॒उ॒ग्र॒। त॒वि॒षी॒व॒इति॑तविषीऽवः। उ॒ग्रँ॒ओकः॑। ओकः॑कृणुष्व। कृ॒णु॒ष्व॒ह॒रि॒वः॒। ह॒रि॒वो॒न। ह॒रि॒व॒इ॒ति॑हरिऽवः। नम॑र्दीः। म॒र्दी॒रिति॑मर्दीः॥  
कुत्सा॑ए॒ते। ए॒तेह॑र्यश्वाय। ह॑र्यश्वाशू॒षं। ह॑र्यश्वा॒येति॒हरि॑ऽअश्वाय। शू॒षमिन्द्रे॑। इन्द्रे॒सहः॑। सहो॑दे॒वजू॑तं। दे॒वजू॑तमिया॒नाः। दे॒वजू॑त॒मिति॑दे॒वऽजू॑तं। इ॒या॒नाइती॑या॒नाः॥ स॒त्राकृ॑धि। कृ॒धि॒सु॒हना॑। सु॒हना॑शूर। सु॒हना॒इति॑सु॒ऽहना॑। शू॒र॒वृ॒त्रा। वृ॒त्राव॒यं। व॒यन्तरु॑त्राः। तरु॑त्रास्सनुयाम। स॒नु॒या॒म॒वाजं॑। वाज॒मिति॒वाजं॑॥  
ए॒वान॑इन्द्र॒वार्य॑स्यपूर्धि॒प्रते॑म॒हींसु॑म॒तिंवे॑विदाम॥ इषं॑पिन्वम॒घव॑द्भ्यस्सु॒वीरां॑ यू॒यपा॑तस्व॒स्तिभि॒स्सदा॑नः॥ 9 ॥  
