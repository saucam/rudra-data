

  
ओश्रु॒ष्टिः। ओइत्यो। श्रु॒ष्टिर्वि॑द॒थ्या॑। वि॒द॒थ्या३॒॑सं। समे॑तु। ए॒तु॒प्रति॑। प्रति॒स्तोमं॑। स्तोमं॑ददीमहि। द॒दी॒म॒हि॒तु॒राणां॑। तु॒राणा॒मिति॑तु॒राणां॑॥ यद॒द्य। अ॒द्यस॑वि॒ता। स॒वि॒तासु॒वाति॑। सु॒वाति॒स्याम॑। स्यामा॑स्य। अ॒स्य॒र॒त्निनः॑। र॒त्निनो॑विभा॒गे। वि॒भा॒गइति॑वि॒ऽभा॒गे॥  
मि॒त्रस्तत्। तन्नः॑। नो॒वरु॑णः। वरु॑णो॒रोद॑सी। रोद॑सीच। रोद॑सी॒इति॒रोद॑सी। च॒द्युभ॑क्तं। द्युभ॑क्त॒मिन्द्रः॑। द्युभ॑क्त॒मिति॑द्युऽभ॑क्तं। इन्द्रो॑अर्य॒मा। अ॒र्य॒माद॑दातु। द॒दा॒त्विति॑ददातु॥ दिदे॑ष्टुदे॒वी। दे॒व्यदि॑तिः। अदि॑ती॒रेक्णः॑। रेक्णो॑वा॒युः। वा॒युश्च॑। च॒यत्। यन्नि॑यु॒वैते॑। नि॒यु॒वैते॒भगः॑। नि॒यु॒वैते॒इति॑नि॒ऽयु॒वैते॑। भग॑श्च। चेति॑च॥  
सइत्। इदु॒ग्रः। उ॒ग्रोअ॑स्तु। अ॒स्तु॒म॒रुतः॑। म॒रु॒त॒स्सः। सशु॒ष्मी। शु॒ष्मीयं। यमर्त्यं॑। मर्त्य॑पृषदश्वाः। पृ॒ष॒द॒श्वा॒अवा॑थ। पृ॒ष॒द॒श्वा॒इति॑पृषत्ऽअश्वाः। अवा॒थेत्यवा॑थ॥ उ॒तें। ईम॒ग्निः। अ॒ग्निस्सर॑स्वती। सर॑स्वतीजु॒नन्ति॑। जु॒नन्ति॒न। नतस्य॑। तस्य॑रा॒यः। रा॒यःप॑र्ये॒ता। प॒र्ये॒तास्ति॑। प॒र्ये॒तेति॑प॒रि॒ऽए॒ता। अस्तीत्यस्ति॑॥  
अ॒यंहि। हिने॒ता। ने॒तावरु॑णः। वरु॑णऋ॒तस्य॑। ऋ॒तस्य॑मि॒त्रः। मि॒त्रोराजा॑नः। राजा॑नोअर्य॒मा। अ॒र्य॒मापः॑। अपो॒धुः। धुरिति॒धुः॥ सु॒हावा॑दे॒वी। सु॒हवेति॑सु॒ऽहवा॑। दे॒व्यदि॑तिः। अदि॑तिरन॒र्वा। अ॒न॒र्वाते। तेनः॑। नो॒अंहः॑। अंहो॒अति॑। अति॑पर्षन्। प॒र्ष॒न्नरि॑ष्टान्। अरि॑ष्टा॒नित्यरि॑ष्टान्॥  
अ॒स्यदे॒वस्य॑। दे॒वस्य॑म॒रुतः॑। म॒रुतो॑व॒या। व॒याविष्णॊः॑। विष्णो॑रे॒षस्य॑। ए॒षस्य॑प्रभृ॒थे। प्र॒भृ॒थेह॒विर्भिः॑। प्र॒भृ॒थइति॑प्र॒ऽभृ॒थे। ह॒विर्भि॒रिति॑ह॒विःऽभिः॑॥ वि॒देहि। हिरु॒द्रः। रु॒द्रोरु॒द्रियं॑। रु॒द्रियं॑महि॒त्वं। म॒हि॒त्वंया॑सि॒ष्टं। म॒हि॒त्वमिति॑म॒हि॒ऽत्वं। या॒सि॒ष्टंव॒र्तिः। व॒र्तिर॑श्विनौ। अ॒श्वि॒नाविरा॑वत्। इरा॑व॒दितीरा॑ऽवत्॥  
मात्र॑। अत्रा॑पूषन्। पू॒ष॒न्ना॒घृ॒णे॒। आ॒घृ॒ण॒इ॒र॒स्यः॒। इ॒र॒स्यो॒वरू॑त्री। वरू॑त्री॒यत्। यद्रा॑ति॒षाचः॑। रा॒ति॒षाच॑श्च। रा॒ति॒षाच॒इति॑रा॒ति॒ऽषाचः॑। चरास॑न्। रास॒न्निति॒रास॑न्॥ म॒यो॒भुवो॑नः। म॒यो॒भुवेति॑म॒यः॒ऽभुवा॑। नो॒अर्व॑न्तः। अर्व॑न्तो॒नि। निपा॑न्तु। पा॒न्तु॒वृ॒ष्टिं। वृ॒ष्टिम्परि॑ज्मा। परि॑ज्मा॒वातः॑। परि॒ज्मेति॒परि॑ऽज्मा। वातो॑ददातु। द॒दा॒त्विति॑ददातु॥  
नूरोद॑सीअ॒भिष्टु॑ते॒वसि॑ष्ठैर्ऋ॒तावा॑नो॒वरु॑णोमि॒त्रोअ॒ग्निः॥ यच्च॑न्तुच॒न्द्राउ॑प॒मन्नो॑अ॒र्कंयू॒यम्पा॑तस्व॒स्तिभि॒स्सदा॑नः॥ 7 ॥  
