

  
आशु॑भ्रा। शु॒भ्रा॒या॒तं॒। या॒त॒म॒श्वि॒ना॒। अ॒श्वि॒ना॒स्वश्वा॑। स्वश्वा॒गिरः॑। स्वश्वेति॑सु॒ऽअश्वा॑। गिरो॑दस्रा। द॒स्रा॒जु॒जु॒षा॒णा। जु॒जु॒षा॒णायु॒वाकोः॑। यु॒वाको॒रिति॑यु॒वाकोः॑॥ ह॒व्यानि॑च। च॒प्रति॑भृता। प्रति॑भृतावी॒तं। प्रति॑भृ॒तेति॒प्रति॑ऽभृता। वी॒तन्नः॑। न॒इति॑नः॥  
प्रवां॑। वां॒मन्धां॑सि। अन्धां॑सि॒मद्या॑नि। मद्या॑न्यस्थुः। अ॒स्थु॒रर॑ङ्गन्तं। अर॑ङ्गन्तंह॒विषः॑। ह॒विषो॑वी॒तये॑। वी॒तये॑मे। म॒इति॑मे॥ ति॒रोअ॒र्यः। अ॒र्योहव॑नानि। हव॑नानिश्रु॒तं। श्रु॒तन्नः॑। न॒इति॑नः॥  
प्रवां॑। वां॒रथः॑। रथो॒मनो॑जावाः। मनो॑जावाइयर्ति। मनो॑जवा॒इति॒मनः॑ऽजवाः। इ॒य॒र्ति॒ति॒रः। ति॒रोरजां॑सि। रजां॑स्यश्विना। अ॒श्वि॒नाश॒तोतिः॑। श॒तोति॒रिति॑श॒तऽऊ॑तिः॥ अ॒स्मभ्यं॑सूर्यावसू। सू॒र्या॒व॒सू॒इ॒यानः। सू॒र्या॒व॒सू॒इति॑सूर्यावसू। इ॒या॒नइती॑या॒नः॥  
अ॒यंह॑। ह॒यत्। यद्वां॑। वां॒दे॒व॒याः। दे॒व॒याउ॒अद्रिः॑। दे॒व॒याइति॑दे॒व॒ऽयाः। ऊँ॒इत्यूँ॑। अद्रि॑रू॒र्ध्वः। ऊ॒र्ध्वोविव॑क्ति। विव॑क्तिसोम॒सुत्। सो॒म॒सुद्यु॒वभ्यां॑। सो॒म॒सुदिति॑सो॒म॒ऽसुत्। यु॒वभ्या॒मिति॑यु॒वऽभ्यां॑॥ आव॒ल्गू। व॒ल्गूविप्रः॑। विप्रो॑ववृतीत। व॒वृ॒ती॒त॒ह॒व्यैः। ह॒व्यैरिति॑ह॒व्यैः॥  
चि॒त्रंह॑। ह॒यत्। यद्वां॑। वां॒भोज॑नं। भोज॑नं॒नु। न्वस्ति॑। अस्ति॒नि। न्यत्र॑ये। अत्र॑ये॒महि॑ष्वन्तं। महि॑ष्वन्तंयुयोतं। यु॒यो॒त॒मिति॑युयोतं॥ योवां॑। वा॒मो॒मानं॑। ओ॒मानं॒दध॑ते। दध॑तेप्रि॒यः। प्रि॒यस्सन्। सन्निति॒सन्॥ 14 ॥  
उ॒तत्यत्। त्यद्वां॑। वां॒जु॒र॒ते। जु॒र॒तेअ॑श्विना। अ॒श्वि॒ना॒भू॒त्। भू॒च्च्यवा॑नाय। च्यवा॑नायप्र॒तीत्यं॑। प्र॒तीत्यं॑हवि॒र्दे। ह॒वि॒र्दइति॑ह॒विः॒ऽदे॥ अधि॒यत्। यद्वर्प॑। वर्प॑इ॒तऊ॑तिः। इ॒तऊ॑तिध॒त्थः। इ॒तऊ॒तीती॒तःऽऊ॑ती। ध॒त्थइति॑ध॒त्थः॥  
उ॒तत्यं। त्यम्भु॒ज्युं। भु॒ज्यम॑श्विना। अ॒श्वि॒ना॒सखा॑यः। सखा॑यो॒मध्ये॑। मध्ये॑ज॒हुः। ज॒हुर्दु॒रेवा॑सः। दु॒रेवा॑सस्समु॒द्रे। दु॒रेवा॑स॒इति॑दुः॒ऽएवा॑सः। स॒स्मु॒द्रइति॑स॒मु॒द्रे॥ निरीं॑। ईं॒प॒र्ष॒त्। प॒र्ष॒दरा॑वा। अरा॑वा॒यः। योयु॒वाकुः॑। यु॒वाकु॒रिति॑यु॒वाकुः॑॥  
वृका॑यचित्। चि॒ज्जस॑मानाय। जस॑मानायश॒क्तं। श॒क्तमु॒त। उ॒तश्रु॑तं। श्रु॒तंश॒यवे॑। श॒यवे॑हू॒यमा॑ना। हू॒यमा॒नेति॑हू॒यमा॑ना॥ याव॒घ्न्यां। अ॒घ्न्यामपि॑न्वतं। अपि॑न्वतम॒पः। अ॒पोन। नस्त॒र्यं॑। स्त॒र्यं॑चित्। चि॒च्छ॒क्ती। श॒क्त्य॑श्विना। अ॒श्वि॒ना॒शची॑भिः। शची॑भि॒रिति॒शची॑भिः॥  
ए॒षस्यः। स्यका॒रुः। का॒रुर्ज॑रते। ज॒र॒ते॒सू॒क्तैः। सू॒क्तैरग्रे॑। अग्रे॑बुधा॒नः। बु॒धा॒नउ॒षसां॑। उ॒षसां॑सु॒मन्मा॑। सु॒मन्मेति॑सु॒ऽमन्मा॑॥ इ॒षातं। तंव॑र्धत्। व॒र्ध॒द॒घ्न्या। अ॒घ्न्यापयो॑भिः। पयो॑भिर्यू॒यं। पयो॑भि॒रिति॒पयः॑ऽभिः। यू॒यम्पा॑तस्व॒स्तिभि॒स्सदा॑नः॥ 15 ॥  
