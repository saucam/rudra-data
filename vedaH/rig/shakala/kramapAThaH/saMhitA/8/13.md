

  
इन्द्र॑स्सु॒तेषु॑। सु॒तेषु॒सोमे॑षु। सोमे॑षु॒क्रतुं॑। क्रतुं॑पुनीते। पु॒नी॒त॒आ॒नु॒षक्। आ॒नु॒षगित्या॑नु॒षक्॥ वि॒देवृ॒धस्य॑। वृ॒धस्य॒दक्ष॑सः। दक्ष॑सोम॒हान्। म॒हान्हि। हिषः। सइति॒सः॥  
सप्र॑थ॒मे। प्र॒थ॒मेव्यो॑मनि। व्यो॑मनिदे॒वानां॑। व्यो॑म॒नीति॒विऽओ॑मनि। दे॒वानां॒सद॑ने। सद॑नेवृ॒धः। वृ॒धइति॑वृ॒धः॥ सु॒पा॒रस्सु॒श्रव॑स्तमः। सु॒श्रव॑स्तम॒स्सं। सु॒श्र॒व॑स्तम॒इति॑सु॒श्रवः॑ऽतमः। सम॑प्सु॒जित्। अ॒प्सु॒जिदित्य॑प्सु॒ऽजित्॥  
तम॑ह्वे। अ॒ह्वे॒वाज॑सातये। वाज॑सातय॒इन्द्रं॑। वाज॑सातय॒इति॒वाज॑ऽसातये। इन्द्रं॒भरा॑य। भरा॑यशु॒ष्मिणं॑। शु॒ष्मिण॒मिति॑शु॒ष्मिणं॑॥ भवा॑नः। न॒स्सु॒म्ने। सु॒म्नेअन्त॑मः। अन्त॑म॒स्सखा॑। सखा॑वृ॒धे। वृ॒धइति॑वृ॒धे॥  
इ॒यन्ते॑। त॒इ॒न्द्र॒। इ॒न्द्र॒गि॒र्व॒णः॒। गि॒र्व॒णो॒रा॒तिः। रा॒तिःक्ष॑रति। क्ष॒र॒ति॒सु॒न्व॒तः। सु॒न्व॒तइति॑सु॒न्व॒तः॥ म॒न्दा॒नोअ॒स्य। अ॒स्यब॒र्हिषः॑। ब॒र्हिषो॒वि। विरा॑जसि। रा॒ज॒सीति॑राजसि॥  
नू॒नन्तत्। तदि॑न्द्र। इ॒न्द्र॒द॒ध्दि॒। द॒ध्दि॒नः॒। नो॒रा॒तिः। रा॒तिःक्ष॑रति। क्ष॒र॒ति॒सु॒न्व॒तः। सु॒न्व॒तइति॑सु॒न्व॒तः॥ र॒यिन्नः॑। न॒श्चि॒त्रं। चि॒त्रमाभ॑र। आभ॑रा। भ॒रा॒स्व॒र्विदं॑। स्व॒र्विद॒मिति॑स्वः॒ऽविदं॑॥ 7 ॥  
स्तो॒तायत्। यत्ते॑। ते॒विच॑र्षणिः। विच॑र्षणिरतिप्रश॒र्धय॑त्। विच॑र्षणि॒रिति॒विऽच॑र्षणिः। अ॒ति॒प्र॒श॒र्धय॒द्गिरः॑। अ॒ति॒प्र॒श॒र्धय॒दित्य॑ति॒ऽप्र॒श॒र्धय॑त्। गिर॒इति॒गिरः॑॥ व॒याइ॒वानु॑। व॒याइ॒वेति॑व॒याःऽइ॑व। अनु॑रोहते। रो॒ह॒ते॒जु॒षन्त॑। जु॒षन्त॒यत्। यदिति॒यत्॥  
प्र॒त्न॒वज्ज॑नय। प्र॒त्न॒वदिति॑प्र॒त्न॒ऽवत्। ज॒न॒या॒गिरः॑। गिर॑श्शृणु॒धि। शृ॒णु॒धीज॑रि॒तुः। ज॒रि॒तुर्हवं॑। हव॒मिति॒हवं॑॥ मदे॑मदेव॒वक्षि॑थ। मदे॑मद॒इति॒मदे॑ऽमदे। व॒वक्षि॑थासु॒कृत्व॑ने। सु॒कृत्व॑न॒इति॑सु॒ऽकृत्व॑ने॥  
क्रीळ॑न्त्यस्य। अ॒स्य॒सू॒नृताः॑। सू॒नृता॒आपः॑। आपो॒न। नप्र॒वता॑। प्र॒वता॑य॒तीः। प्र॒वतेति॑प्र॒ऽवता॑। य॒तीरिति॑य॒तीः॥ अ॒याधि॒या। धि॒यायः। यउ॒च्यते॑। उ॒च्यते॑प॒तिः। प॒तिर्दि॒वः। दि॒वइति॑दि॒वः॥  
उ॒तोपतिः॑। पति॒र्यः। यउ॒च्यते॑। उ॒च्यते॑कृष्टी॒नां। कृ॒ष्टी॒नामेकः॑। एक॒इत्। इद्व॒शी। व॒शीइति॑व॒शी। न॒मो॒वृ॒धैर॑व॒स्युभिः॑। न॒मो॒वृ॒धैरिति॑न॒मः॒ऽवृ॒धैः। अ॒व॒स्यु॒भि॑स्सु॒ते। अ॒व॒स्युभि॒रित्य॑व॒स्युऽभिः॑। सु॒तेर॑ण। र॒णॆति॑रणा॥  
स्तु॒हिश्रु॒तं। श्रु॒तंवि॑प॒श्चितं॑। वि॒प॒श्चितं॒हरी॑। वि॒प॒श्चित॒मिति॑वि॒पः॒ऽचितं॑। हरी॒यस्य॑। हरी॒इति॒हरी॑। यस्य॑प्रस॒क्षिणा॑। प्र॒स॒क्षिणॆति॑प्र॒ऽस॒क्षिणा॑॥ गन्ता॑रादा॒शुषः॑। दा॒शुषो॑गृ॒हं। गृ॒हन्न॑म॒स्विनः॑। न॒म॒स्विन॒इति॑न॒म॒स्विनः॑॥ 8 ॥  
तू॒तु॒जा॒नोम॑हेमते। म॒हे॒म॒ते॒श्वे॑भिः। म॒हे॒म॒तइति॑म॒हे॒ऽम॒तः। अश्वे॑भिःप्रुषि॒तप्सु॑भिः। प्रु॒षि॒तप्सु॑भि॒रिति॑प्रु॒षि॒तस्पु॑ऽभिः॥ आया॑हि। या॒हि॒य॒ज्ञं। य॒ज्ञमा॒शुभिः॑। आ॒शुभि॒श्शं। आ॒शुभि॒रित्या॒शुऽभिः॑। समित्। इध्दि। हिते॑। त॒इति॑ते॥  
इन्द्र॑शविष्ठ। श॒वि॒ष्ठ॒स॒त्प॒ते॒। स॒त्प॒ते॒र॒यिं। स॒प्त॒त॒इति॑सत्ऽपते। र॒यिङ्गृ॒णत्सु॑। गृ॒णत्सु॑धारय। गृ॒णत्स्विति॑गृ॒णत्ऽसु॑। धा॒र॒येति॑धारय॥ श्रव॑स्सू॒रिभ्यः॑। सू॒रिभ्यो॑अ॒मृतं॑। सू॒रिभ्य॒इति॑सू॒रिऽभ्यः॑। अ॒मृतं॑वसुत्व॒नं। व॒सु॒त्व॒नमिति॑व॒सु॒ऽत्व॒नं॥  
हवे॑त्वा। त्वा॒सूरे॑। सूर॒उदि॑ते। उदि॑ते॒हवे॑। उदि॑त॒इत्युत्ऽइ॑ते। हवे॑म॒ध्यन्दि॑ने। म॒न्ध्यन्दि॑नेदि॒वः। दि॒वइति॑दि॒वः॥ जु॒षा॒णइ॑न्द्र। इ॒न्द्र॒शप्ति॑भिः। शप्ति॑भि॒र्नः। सप्ति॑भि॒रिति॒सप्ति॑ऽभिः। नआग॑हि। आग॑हि। ग॒हीति॑गहि॥  
आतु। तूग॑हि। ग॒हि॒प्र। प्रतु। तुद्र॑व। द्र॒व॒मत्स्वा॑। मत्स्वा॑सु॒तस्य॑। सु॒तस्य॒गोम॑तः। गोम॑त॒इति॒गोऽम॑तः॥ तन्तु॑तनुष्व। त॒नु॒ष्व॒पू॒र्व्यं। पू॒र्व्यंयथा॑। यथा॑वि॒दे। वि॒दइति॑वि॒दे॥  
यच्छ॒क्र। श॒क्रासि॑। असि॑परा॒वति॑। प॒रा॒वति॒यत्। प॒रा॒वतीति॑प॒रा॒ऽवति॑। यद॑र्वा॒वति॑। अ॒र्वा॒वति॑वृत्रहन्। अ॒र्वा॒वतीत्य॑र्वा॒ऽवति॑। वृ॒त्र॒ह॒न्निति॑वृत्रऽहन्॥ यद्वा॑। वा॒स॒मु॒द्रे। स॒मु॒द्रेअन्ध॑सः। अन्ध॑सोवि॒ता। अ॒वि॒तेत्। इद॑सि। अ॒सीत्य॑सि॥ 9॥  
इन्द्रं॑वर्धन्तु। व॒र्ध॒न्तु॒नः॒। नो॒गिरः॑। गिर॒इन्द्रं॑। इन्द्रं॑सु॒तासः॑। सु॒तास॒इन्द॑वः। इन्द॑व॒इतीन्द॑वः॥ इन्द्रे॑ह॒विष्म॑तीः। ह॒विष्म॑ती॒र्विशः॑। विशो॑अराणिषुः। अ॒रा॒णि॒षु॒रित्य॑राणिषुः॥  
तमित्। इद्विप्राः॑। विप्रा॑अव॒स्यवः॑। अ॒व॒स्यवः॑प्र॒वत्व॑तीः। प्र॒वत्व॑तीरू॒तिभिः॑। ऊ॒तिभि॒रित्यू॒तिऽभिः॑॥ इन्द्रं॑क्षो॒णीः। क्षो॒णीर॑वर्धयन्। अ॒व॒र्ध॒य॒न्व॒याइ॑व। व॒याइ॒वेति॑व॒याःऽइ॑व॥  
त्रिक॑द्रुकेषु॒चेत॑नं। त्रिक॑द्रुके॒षेष्विति॒त्रिऽक॑द्रुकेषु। चेत॑नन्दे॒वासः॑। दे॒वासो॑य॒ज्ञं। य॒ज्ञम॑त्नत। अ॒त्न॒तेत्य॑त्नत॥ तमित्। इद्व॑र्धन्तु। व॒र्ध॒न्तु॒नः॒। नो॒गिरः॑। गिर॑स्स॒दावृ॑धं। स॒दावृ॑ध॒मिति॑स॒दाऽवृ॑धं॥  
स्तो॒ताय॑त्ते॒अनु॑व्रतः। अनु॑व्रतउ॒क्थानि॑। अनु॑व्र॒तेत्यनु॑ऽव्रतः। उ॒क्थान्यृ॑तु॒था। ऋ॒तु॒थाद॒धे। ऋ॒तु॒थेत्यृ॑तु॒ऽथा। द॒धइति॑द॒धे॥ शुचिः॑पावकः। पा॒व॒क॒उ॒च्य॒ते॒। उ॒च्य॒ते॒सः। सोअद्भु॑तः। अद्भु॑त॒इत्यद्भु॑तः॥  
तदित्। इद्रु॒द्रस्य॑। रु॒द्रस्य॑चेतति। चे॒त॒ति॒य॒ह्वं। य॒ह्वम्प्र॒त्नेषु॑। प्र॒त्नेषु॒धाम॑सु। धाम॒स्विति॒धाम॑ऽसु॥ मनो॒यत्र॑। यत्रा॒वि। वितत्। तद्द॒धुः। द॒धुर्विचे॑तसः। विचे॑तस॒इति॒विऽचे॑तसः॥ 10 ॥  
यदि॑मे। मे॒स॒ख्यं। स॒ख्यमा॒वरः॑। आ॒वर॑इ॒मस्य॑। आ॒वर॒इत्या॒ऽवरः॑। इ॒मस्य॑पाहि। पा॒ह्यन्ध॑सः। अन्ध॑स॒इत्यन्ध॑सः॥ येन॒विश्वाः॑। विश्वा॒अति॑। अति॒द्विषः॑। द्विषो॒अता॑रिम। अता॑रि॒मेत्यता॑रिम॥  
क॒दाते॑। त॒इ॒न्द्र॒। इ॒न्द्र॒गि॒र्व॒णः॒। गि॒र्व॒ण॒स्तो॒ता। स्तो॒ताभ॑वाति। भ॒वा॒ति॒शन्त॑मः। शन्त॑म॒इति॒शंऽत॑मः॥ क॒दानः॑। नो॒गव्ये॑। गव्ये॒अश्व्ये॑। अश्व्ये॒वसौ॑। वसौ॑दधः। द॒ध॒इति॑दधः॥  
उ॒तते॑। ते॒सुष्टु॑ता। सुष्टु॑ता॒हरी॑। सुस्तु॒तेति॒सुऽस्तु॑ता। हरी॒वृष॑णा। हरी॒इति॒हरी॑। वृष॑णावहतः। व॒ह॒तो॒रथं॑। रथ॒मिति॒रथं॑॥ अ॒जु॒र्यस्य॑म॒दिन्त॑मं। म॒दिन्त॑मं॒यं। म॒दिन्त॑म॒मिति॑म॒दिन्ऽत॑मं। यमीम॑हे। ईम॑ह॒इती॑महे॥  
तमी॑महे। ई॒म॒हे॒पु॒रु॒ष्टु॒तं। पु॒रु॒ष्टु॒तंय॒ह्वं। पु॒रु॒स्तु॒तमिति॑पु॒रु॒ऽस्तु॒तं। य॒ह्वम्प्र॒त्नाभिः॑। प्र॒त्नाभि॑रू॒तिभिः॑। ऊ॒तिभि॒रित्यू॒तिऽभिः॑॥ निब॒र्हिषि॑। ब॒र्हिषि॑प्रि॒ये। प्रि॒येस॑दत्। स॒द॒दध॑। अध॑द्वि॒ता। द्वि॒तेति॑द्वि॒ता॥  
वर्ध॑स्वा॒सु। सुपु॑रुष्टुत। पु॒रु॒ष्टु॒त॒ऋषि॑ष्टुताभिः। पु॒रु॒स्तु॒तेति॑पुरुऽस्तुत। ऋषि॑ष्टुताभिरू॒तिभिः॑। ऋषि॑स्तुताभि॒रित्यृषि॑ऽस्तुताभिः। ऊ॒तिभि॒रित्यू॒तिऽभिः॑॥ धु॒क्षस्व॑पि॒प्युषीं॑। पि॒प्युषी॒मिषं॑। इष॒मिव॑। इवा॑च। च॒नः॒। न॒इति॑नः॥ 11 ॥  
इन्द्र॒त्वं। त्वमवि॒ता। अ॒वि॒तेत्। इद॑सि। अ॒सी॒त्था। इ॒त्थास्तु॑व॒तः। स्तु॒व॒तोअ॑द्रिवः। अ॒द्रि॒व॒इत्य॑द्रिऽवः॥ ऋ॒तादि॑यर्मि। इ॒य॒र्मि॒ते॒। ते॒धियं॑। धियं॑मनो॒युजं॑। म॒नो॒युज॒मिति॑म॒नः॒ऽयुजं॑॥  
इ॒हत्या। त्यास॑ध॒माद्या॑। स॒ध॒माद्या॑युजा॒नः। स॒ध॒माद्येति॑स॒ध॒ऽमाद्या॑। यु॒जा॒नस्सोम॑पीतये। सोम॑पीतय॒इति॒सोम॑ऽपीतये॥ हरी॑इन्द्र। हरी॒इति॒हरी॑। इ॒न्द्र॒प्र॒तद्व॑सू। प्र॒तद्व॑सूअ॒भि। प्र॒तद्व॑सू॒इति॑प्र॒तत्ऽव॑सू। अ॒भिस्व॑र। स्व॒रेति॑स्वर॥  
अ॒भिस्व॑रन्तु। स्व॒र॒न्तु॒ये। येतव॑। तव॑रु॒द्रासः॑। रु॒द्रास॑स्सक्षत। स॒क्ष॒त॒श्रियं॑। श्रिय॒मिति॒श्रियं॑॥ उ॒तोम॒रुत्व॑तीः। उ॒तोइत्यु॒तो। म॒रुत्व॑ती॒र्विशः॑। विशो॑अ॒भि। अ॒भिप्रयः॑। प्रय॒इति॒प्रयः॑॥  
इ॒माअ॑स्य। अ॒स्य॒प्रतू॑र्तयः। प्रतू॑र्तयःप॒दं। प्रतू॑र्तय॒इति॒प्रऽतू॑र्तयः। प॒दञ्जु॑षन्त। जु॒ष॒न्त॒यत्। यद्दि॒वि। दि॒वीति॑दि॒वि॥ नाभा॑य॒ज्ञस्य॑। य॒ज्ञस्य॒सं। सन्द॑धुः। द॒धु॒र्यथा॑। यथा॑वि॒दे। वि॒दइति॑वि॒दे॥  
अ॒यन्दी॒र्घाय॑। दी॒र्घाय॒चक्ष॑से। चक्ष॑से॒प्राचि॑। प्राचि॑प्रय॒ति। प्र॒य॒त्य॑ध्व॒रे। प्र॒य॒तीति॑प्र॒ऽय॒ति। अ॒ध्व॒रइत्य॑ध्व॒रे॥ मिमी॑तेय॒ज्ञं। य॒ज्ञमा॑नु॒षक्। आ॒नु॒षग्वि॒चक्ष्य॑। वि॒च॒क्ष्येति॑वि॒ऽचक्ष्य॑॥ 12॥  
वृषा॒यं। अ॒यम्मि॑न्द्र। इ॒न्द्र॒ते॒। ते॒रथः॑। रथ॑उ॒तो। उ॒तोते॑। उ॒तोइत्यु॒तो। ते॒वृष॑णा। वृष॑णा॒हरी॑। हरी॒इति॒हरी॑॥ वृषा॒त्वं। त्वंश॑तक्रतो। श॒त॒क्र॒तो॒वृषा॑। श॒त॒क्र॒तो॒इति॑शतऽक्रतो। वृषा॒हवः॑। हव॒इति॒हवः॑॥  
वृषा॒ग्रावा॒वृषा॒मदो॒वृषा॒सोमो॑अ॒यंसु॒तः॥ वृषा॑य॒ज्ञः। य॒ज्ञोयं। यमिन्व॑सि। इन्व॑सि॒वृषा॑। वृषा॒हवः॑। हव॒इति॒हवः॑॥  
वृषा॑त्वा॒वृष॑णंहुवे॒वज्रि॑ञ्चि॒त्राभि॑रू॒तिभिः॑॥ वा॒वन्थ॒हि। व॒वन्थेति॑व॒वन्थ॑। हिप्रति॑ष्टुतिं। प्रति॑ष्टुतिं॒वृषा॑। प्रति॑स्तुति॒मिति॒प्रति॑ऽस्तुतिं। वृषा॒हवः॑। हव॒इति॒हवः॥ 13 ॥  
