

  
प्रप्र॑व:। प्रप्रेति॒प्रऽप्र॑। व॒स्त्रि॒ष्टुभ॒मिषं॑म॒न्दद्वी॑राय। म॒न्दद्वी॑रा॒येन्द॑वे। म॒न्दद्वी॑रा॒येति॑म॒न्दत्ऽवी॑राय। इन्द॑व॒इतीन्द॑वे॥ धि॒यान॑:। नो॒मे॒धसा॑तये। मे॒धसा॑तये॒पुर॑न्ध्या। मे॒धसा॑तय॒इति॑मे॒धऽसा॑तये। पुर॒न्ध्यावि॑वासति। पुर॒न्ध्येति॒पुरं॑ऽध्या। आवि॑वासति। वि॒वा॒स॒तीति॑विवासति॥  
न॒दंव॑:। व॒ओद॑तीनां। ओद॑तीनान्न॒दं। न॒दंयोयु॑वतीनां। योयु॑वतीना॒मिति॒योयु॑वतीनां॥ पतिं॑व:। वो॒अघ्न्या॑नां। अघ्न्या॑नान्धेनू॒नां। धे॒नू॒नामि॑षुध्यसि। इ॒षु॒ध्यसीती॑षुध्यसि॥  
ताअ॑स्य। अ॒स्य॒सूद॑दोहस:। सूद॑दोहस॒स्सोमं॑। सूद॑दोहस॒इति॒सूद॑ऽदोहस:। सोमं॑श्रीणन्ति। श्री॒ण॒न्ति॒पृश्न॑य:। पृश्न॑य॒इति॒पृश्न॑य:॥ जन्म॑न्दे॒वानां॑। दे॒वानां॒विश॑:। विश॑स्त्रि॒षु। स्त्रि॒ष्वारो॑च॒ने। आरो॑च॒ने। रो॒च॒नेदि॒व:। दि॒वइति॑दि॒व:॥  
अ॒भिप्र। प्रगोप॑तिं। गोप॑तिङ्गि॒रा। गोप॑ति॒मिति॒गोऽप॑तिं। गि॒रेन्द्र॑। इन्द्र॑मर्च। अ॒र्च॒यथा॑। यथा॑वि॒दे। वि॒दइति॑वि॒दे॥ सू॒नुंस॒त्यस्य॑। स॒त्यस्य॒सत्प॑तिं। सत्प॑ति॒मिति॒सत्ऽप॑तिं॥  
आहर॑य:। हर॑यस्ससृज्रि॒रे। स॒सृ॒ज्रि॒रेरु॑षी:। अरु॑षी॒अधि॑। अधि॑ब॒र्हिषि॑। ब॒र्हिषीति॑ब॒र्हिषि॑॥ यत्रा॒भि। अ॒भिस॒न्नवा॑महै। स॒न्नवा॑महा॒इति॑सं॒ऽनवा॑महै॥ 5 ॥  
इन्द्रा॑य॒गाव॑:। गाव॑आ॒शिरं॑। आ॒शिरं॑दुदु॒ह्रे। दु॒दु॒ह्रेव॒ज्रिणॆ॑। व॒ज्रिणॆ॒मधु॑। मध्विति॒मधु॑॥ यत्सीं॑। सी॒मु॒प॒ह्व॒रे। उ॒प॒ह्व॒रेवि॒दत्। उ॒प॒ह्व॒रइत्यु॑प॒ऽह्व॒रे। वि॒ददिति॑वि॒दत्॥  
उ॒द्यत्। यद्ब्र॒ध्नस्य॑। ब्र॒ध्नस्य॑वि॒ष्टपं॑। वि॒ष्टपं॑गृ॒हं। गृ॒हमिन्द्र॑:। इन्द्र॑श्च। च॒गन्व॑हि। गन्व॒हीति॒गन्व॑हि॥ मध्व॑:पी॒त्वा। पी॒त्त्वास॑चेवहि। स॒चे॒व॒हि॒त्रि:। त्रिस्स॒प्त। स॒प्तसख्यु॑:। सख्यु॑:प॒दे। प॒दइति॑प॒दे॥  
अर्च॑त॒प्र। प्रार्च॑त। अर्च॑त॒प्रिय॑मेधास:। प्रिय॑मेधासो॒अर्च॑त। प्रिय॑मेधास॒इति॒प्रिय॑ऽमेधास:। अ॒र्च॒तेत्य॑र्चत॥ अर्च॑न्तुपुत्र॒का:। पु॒त्र॒काउ॒त। उ॒तपुरं॑। पुर॒न्न। नधृ॒ष्णु। धृ॒ष्ण्व॑र्चत। अ॒र्च॒तेत्य॑र्चत॥  
अव॑स्वराति। स्व॒रा॒ति॒गर्ग॑र:। गर्ग॑रोगो॒धा। गो॒धापरि॑। परि॑सनिष्वणत्। स॒नि॒स्व॒न॒दिति॑सनिष्वनत्॥ पिङ्गा॒परि॑। परि॑चनिष्कदत्। च॒नि॒ष्क॒दि॒न्द्रा॑य। इन्द्रा॑य॒ब्रह्म॑। ब्रह्मोद्य॑तं। उद्य॑त॒मित्युत्ऽय॑तं॥  
आयत्। यत्पत॑न्ति। पत॑न्त्ये॒न्य॑:। एन्य॑स्सु॒दुघा॑:। सु॒दुघा॒अन॑पस्फुर:। सु॒दुघा॒इति॑सु॒ऽदुघा॑:। अन॑पस्पुर॒इत्यन॑पऽस्फुर:॥ अ॒प॒स्फुरं॑गृभायत। अ॒प॒स्फुर॒मित्य॑प॒ऽस्फुरं॑। गृ॒भा॒य॒त॒सोमं॑। सोम॒मिन्द्रा॑य। इन्द्रा॑य॒पात॑वे। पात॑व॒इति॒पात॑वे॥ 6 ॥  
अपा॒दिन्द्र॑:। इन्द्रो॒अपा॑त्। अपा॑द॒ग्नि:। अ॒ग्निर्वेश्वे॑। विश्वे॑दे॒वा:। दे॒वाअ॑मत्सत। अ॒म॒त्सतेत्य॑मत्सत॥ वरु॑ण॒इत्। इदि॒ह। इ॒हक्ष॑यत्। क्ष॒य॒त्तं। तमाप॑:। आपो॑अ॒भि। अ॒भ्य॑नूषत। अ॒नू॒ष॒त॒व॒त्सं। व॒त्संसं॒शिश्व॑रीरिव। सं॒शिश्व॑रीरि॒वेति॑सं॒शिश्व॑री:ऽइव॥  
सु॒दे॒वोअ॑सि। सु॒दे॒वइति॑सु॒ऽदे॒व:। अ॒सि॒व॒रु॒ण॒। व॒रु॒ण॒यस्य॑। यस्य॑ते। ते॒स॒प्त। स॒प्तसिन्ध॑व:। सिन्ध॑व॒इति॒सिन्ध॑व:॥ अ॒नु॒क्षर॑न्तिका॒कुदं॑। अ॒नु॒क्षर॒न्तीत्य॑नु॒ऽक्षर॑न्ति। का॒कुदं॑सू॒र्म्यं॑। सू॒र्म्यं॑सुषि॒रामि॑व। सु॒षि॒रामि॒वेति॑सु॒षि॒रांऽइ॑व॥  
योव्यती॑न्। व्यतीँ॒रफा॑णयत्। अफा॑णय॒त्सुयु॑क्तान्। सुयु॑क्ताँ॒उप॑। सुयु॑क्ता॒निति॒सुऽयु॑क्तान्। उप॑दा॒शुषे॑। दा॒शुष॒इति॑दा॒शुषे॑॥ त॒क्वोने॒ता। ने॒तात॒दित्। त॒दिद्वपु॑:। वपु॑रुप॒मा। उ॒प॒माय:। उ॒प॒मेत्यु॑प॒ऽमा। योअमु॑च्यत। अमु॑च्य॒तेत्यमु॑च्यत॥  
अतीत्। इदु॑श॒क्र:। श॒क्रओ॑हते। ओ॒ह॒त॒इन्द्र॑:। इन्द्रो॒विश्वा॑:। विश्वा॒अप॑। अप॒द्विष॑:। द्विष॒इति॒द्विष॑:॥ भि॒नत्क॒नीन॑:। क॒नीन॑ओद॒नं। ओ॒द॒नम्प॒च्यमा॑नं। प॒च्यमा॑नम्प॒र:। प॒रोगि॒रा। गि॒रेति॑गि॒रा॥  
अ॒र्भ॒कोन। नकु॑मार॒क:। कु॒मा॒र॒कोअधि॑। अधि॑तिष्ठत्। र्ति॒ष्ठ॒न्नवं॑। नवं॒रथं॑। रथ॒मिति॒रथं॑॥ सप॑क्षन्। प॒क्ष॒न्म॒हि॒षं। म॒हि॒षम्मृ॒गं। मृ॒गम्पि॒त्रे। पि॒त्रमा॒त्रे। मा॒त्रेवि॑भु॒क्रतुं॑। वि॒भु॒क्रतु॒मिति॑वि॒भु॒ऽक्रतुं॑॥  
आतु। तूसु॑शिप्र। सु॒शि॒प्र॒द॒म्प॒ते॒। सु॒शि॒प्रेति॑सुऽशिप्र। द॒म्प॒ते॒रथं॑। दं॒प॒त॒इति॑दंऽपते। रथं॑तिष्ठ। ति॒ष्ठा॒हि॒र॒ण्ययं॑। हि॒र॒ण्यय॒मिति॑हि॒र॒ण्ययं॑॥ अध॑द्यु॒क्षं। द्यु॒क्षंस॑चेमवहि। स॒चे॒व॒हि॒स॒हस्र॑पादं। स॒हस्र॑पादमरु॒षं। स॒हस्र॑पाद॒मिति॑स॒हस्र॑ऽपादं। अ॒रु॒षंस्व॑स्ति॒गां। स्व॒स्ति॒गाम॑ने॒हसं॑। स्व॒स्ति॒गामिति॑स्व॒स्ति॒ऽगां। अ॒ने॒हस॒मित्य॑ने॒हसं॑॥  
तङ्घेमि॒त्थान॑म॒स्विन॒उप॑स्व॒राज॑मासते॥ अर्थं॑चित्। चि॒द॒स्य॒। अ॒स्य॒सुधि॑तं। सुधि॑तं॒यत्। सुधि॑त॒मिति॒सुऽधि॑तं। यदेत॑वे। एत॑वआव॒र्तय॑न्ति। आव॒र्तय॑न्तिदा॒वने॑। आ॒व॒र्तय॒न्तीत्या॒ऽव॒र्तय॑न्ति। दा॒वन॒इति॑दा॒वने॑॥  
अनु॑प्र॒त्नस्यौक॑स:प्रि॒यमे॑धास:। प्रि॒यमे॑धासएषां। प्रि॒यमे॑धास॒इति॑प्रि॒यऽमे॑धास:। ए॒षा॒मित्ये॑षां॥ पूर्वा॒मनु॒प्रय॑तिंवृ॒क्तब॑र्हिष:। वृ॒क्तब॑र्हिषोहि॒तप्र॑यस:। वृ॒क्तब॑र्हिष॒इति॑वृ॒क्तऽब॑र्हिष:। हि॒तप्र॑यसआशत। हि॒तप्र॑यस॒इति॑हि॒तऽप्र॑यस:। आ॒श॒तइत्या॑शत॥ 7 ॥  
