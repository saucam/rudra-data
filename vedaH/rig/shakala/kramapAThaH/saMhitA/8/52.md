

  
यथा॒मनौ॑। मनौ॒विव॑स्वति। विव॑स्वति॒सोमं॑। सोमं॑शक्र। श॒क्रापि॑ब:। अपि॑बस्सु॒तं। सु॒तमिति॑सु॒तं॥ यथा॑त्रि॒ते। त्रि॒तेच्छन्द॑:। छन्द॑इन्द्र॒जुजो॑षसि। जुजो॑षतस्या॒यौ। आ॒यौमा॑दयसे। मा॒द॒य॒से॒सचा॑। सचेति॒सचा॑॥  
पृष॑ध्रे॒मेध्ये॑। मेध्ये॑मात॒रिश्व॑नि। मा॒त॒रिश्व॒नीन्द्र॑। इन्द्र॑सुवा॒ने। सु॒वा॒नेअम॑न्दथा:। अम॑न्दथा॒इत्यम॑न्दथा:॥ यथा॒सोमं॑। सोमं॒दश॑शिप्रे। दश॑शिप्रे॒दशो॑ण्ये। दश॑शि॒प्रेतिदश॑ऽशिप्रे। दशो॑ण्ये॒स्यूम॑रश्मौ। दशो॑ण्य॒इति॒दश॑ऽओण्ये। स्यूम॑रश्मा॒वृजू॑नसि। स्यूम॑रश्मा॒विति॒स्यूम॑ऽरश्मौ। ऋजू॑न॒सीत्यृजू॑नसि॥  
यउ॒क्था। उ॒क्थाकेव॑ला। केव॑लाद॒धे। द॒धेय:। यस्सोमं॑। सोमं॑धृषि॒ता। धृ॒षि॒तापि॑बत्। अपि॑ब॒दित्यपि॑बत्॥ यस्मै॒विष्णु॑:। विष्णु॒स्त्रीणि॑। त्रीणि॑प॒दा। प॒दावि॑चक्र॒मे। वि॒च॒क्र॒मउप॑। वि॒च॒क्र॒मइति॑वि॒ऽच॒क्र॒मे। उप॑मि॒त्रस्य॑। मि॒त्रस्य॒धर्म॑भि:। धर्म॑भि॒रिति॒धर्म॑ऽभि:॥  
यस्य॒त्वं। त्वमि॑न्द्र। इ॒न्द्र॒स्तोमे॑षु। स्तोमे॑षुचा॒कन॑:। चा॒कनो॒वाजे॑। वाजे॑वाजिन्। वा॒जि॒न्च्छ॒त॒क्र॒तो॒। श॒त॒क्र॒तो॒इति॑शतऽक्रतो॥ तन्त्वा॑व॒यंसु॒दुघा॑मिव। सु॒दुघा॑मिवगो॒दुह॑:। सु॒दुघा॑मि॒वेति॑सु॒दुघां॑ऽइव। गो॒दुहो॑जुहु॒मसि॑। गो॒दुह॒इति॑गो॒ऽदुह॑:। जु॒हु॒मसि॑श्रव॒स्यव॑:। श्र॒व॒स्यव॒इति॑श्र॒व॒स्यव॑:॥  
योनो॑दा॒तास:। सन॑:। नः॒पि॒ता। पि॒ताम॒हान्। म॒हाँउ॒ग्र:। उ॒ग्रई॑शान॒कृत्। ई॒शा॒नकृदिती॑शा॒न॒ऽकृत्॥ अया॑मन्नु॒ग्र:। उ॒ग्रोम॒घवा॑। म॒घवा॑पुरू॒वसु॑:। म॒घवेति॑म॒घऽवा॑। पु॒रू॒वसु॒र्गो:। पु॒रु॒वसु॒रिति॑पु॒रु॒ऽवसु॑:। गोरश्व॑स्य। अश्व॑स्य॒प्र। प्रदा॑तु। दा॒तु॒न॒:। न॒इति॑न:॥ 20 ॥  
यस्मै॒त्वंव॑सोदा॒नाय॒मंह॑से। मंह॑से॒स:। सरा॒यस्पोष॑मिन्वति। इन्व॒तीतीन्व॑ति॥ व॒सू॒यवो॒वसु॑पतिं। व॒सु॒यव॒इति॑व॒सु॒ऽयव॑:। वसु॑पतिंश॒तक्र॑तुं। वसु॑पति॒मिति॒वसु॑ऽपतिं। श॒तक्र॑तुं॒स्तोमै॑:। श॒तक्र॑तु॒मिति॑श॒तऽक्र॑तुं। स्तोमै॒रिन्द्रं॑। इन्द्रं॑हवामहे। ह॒वा॒म॒ह॒इति॑हवामहे॥  
क॒दाच॒न। च॒नप्र। प्रयु॑च्छसि। यु॒च्छ॒स्यु॒भे। उ॒भेनि। उ॒भेइत्यु॒भे। निपा॑सि। पा॒सि॒जन्म॑नी। जन्म॒नीति॒जन्म॑नी॥ तुरी॑यादित्य। आ॒दि॒त्य॒हव॑नं। हव॑नन्ते। त॒इ॒न्द्रि॒यं। इ॒न्द्रि॒यमात॑स्थौ। आत॑स्थौ। त॒स्था॒व॒मृतं॑। अ॒मृतं॑दि॒वि। दि॒वीति॑दि॒वि॥  
यस्मै॒त्वं। त्वम्म॑घवन्। म॒घ॒व॒न्नि॒न्द्र॒। म॒घ॒व॒न्निति॑मघऽवन्। इ॒न्द्र॒गि॒र्व॒ण॒:। गि॒र्व॒ण॒श्शिक्षो॑। शिक्षो॒शिक्ष॑सि। शिक्षो॒इति॒शिक्षो॑। शिक्ष॑सिदा॒शुषे॑। दा॒शुष॒इति॑दा॒शुषे॑॥ अ॒स्माकं॒गिर॑:। गिर॑उ॒त। उ॒तसु॑ष्टु॒तिं। सु॒ष्टु॒तिंव॑सो। सु॒स्तु॒तिमिति॑सु॒ऽस्तु॒तिं। व॒सो॒क॒ण्व॒वत्। व॒सो॒इति॑वसो। क॒ण्व॒वच्छृ॑णुधि। क॒ण्व॒वदिति॑क॒ण्व॒ऽवत्। शृ॒णु॒धी॒हवं॑। हव॒मिति॒हवं॑॥  
अस्ता॑वि॒मन्म॑। मन्म॑पू॒र्व्यं। पू॒र्व्यम्ब्रह्म॑। ब्रह्मेन्द्रा॑य। इन्द्रा॑यवोचत। वो॒च॒तेति॑वोचत॥ पू॒र्वीरृ॒तस्य॑। ऋ॒तस्य॑बृह॒ती:। बृ॒ह॒तीर॑नूषत। अ॒नू॒ष॒त॒स्तो॒तु:। स्तो॒तुर्मे॒धा:। मे॒धाअ॑सृक्षत। अ॒सृ॒क्ष॒तेत्य॑सृक्षत॥  
समिन्द्र॑:। इन्द्रो॒राय॑:। रायो॑बृह॒ती:। बृ॒ह॒तीर॑धूनुत। अ॒धू॒नु॒त॒सं। सङ्क्षो॒णी। क्षो॒णीसं। समु॒सूर्यं॑। क्षो॒णीइति॑क्षो॒णी। ऊँ॒इत्यूँ॑। सूर्य॒मिति॒सूर्यं॑॥ संशु॒क्रास॑:। शु॒क्रास॒श्शुच॑य:। शुच॑य॒स्सं। सङ्गवा॑शिर:। गवा॑शिर॒स्सोमा॑:। गवा॑शिर॒इति॒गोऽआ॑शिर:। सोमा॒इन्द्रं॑। इन्द्र॑ममन्दिषु:। अ॒म॒न्दि॒षु॒रित्य॑मन्दिषु:॥ 21 ॥  
