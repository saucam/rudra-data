

  
एन्द्र॑याहि॒हरि॑भि:। हरि॑भि॒रुप॑। हरि॑भि॒रिति॒हरि॑ऽभि:। उप॒कण्व॑स्य। कण्व॑स्यसुष्टु॒तिं। सु॒स्तु॒तिमिति॑सु॒ऽस्तु॒तिं॥ दि॒वोअ॒मुष्य॑। अ॒मुष्य॒शास॑त:। शास॑तो॒दिवं॑। दिवं॑य॒य। य॒यदि॑वावसो। दि॒वा॒व॒सो॒इति॑दिवाऽवसो॥  
अत्वा॑। त्वा॒ग्रावा॑। ग्रावा॒वद॑न्। वद॑न्नि॒ह। इ॒हसो॒मी। सो॒मीघोषे॑ण। घोषे॑णयच्छतु। य॒च्छ॒त्विति॑यच्छतु॥ दि॒वोअ॒मुष्य॒शास॑तो॒दिवं॑य॒यदि॑वावसो॥  
अत्रा॒वि। विने॒मि:। ने॒मिरे॑षां। ए॒षा॒मुरां॑। उरा॒न्न। नधू॑नु॒ते। धू॒नु॒तेवृक॑:। वृक॒इति॒वृक॑:॥ दि॒वोअ॒मुष्य॒शास॑तो॒दिवं॑य॒यदि॑वावसो॥  
अत्वा॑। त्वा॒कण्वा॑:। कण्वा॑इ॒ह। इ॒हाव॑से। अव॑से॒हव॑न्ते। हव॑न्ते॒वाज॑सातये। वाज॑सातय॒इति॒वाज॑ऽसातये॥ दि॒वोअ॒मुष्य॒शास॑तो॒दिवं॑य॒यदि॑वावसो॥  
दधा॑मिते। ते॒सु॒तानां॑। सु॒तानां॒वृष्णॆ॑। वृष्णे॒न। नपू॑र्व॒पाय्यं॑। पू॒र्व॒पाय्य॒मिति॑पू॒र्व॒ऽपाय्यं॑॥ दि॒वोअ॒मुष्य॒शास॑तो॒दिवं॑य॒यदि॑वावसो॥11 ॥  
स्मत्पु॑रन्धिर्न:। स्मत्पु॑रन्धि॒रिति॒स्मत्ऽपु॑रन्धि:। न॒अग॑हि। आग॑हि। ग॒हि॒वि॒श्वतो॑धी:। वि॒श्वतो॑धीर्न:। वि॒श्वतो॑धी॒रिति॑वि॒श्वत॑:ऽधी:। न॒ऊ॒तये॑। ऊ॒तय॒इति॑ऊ॒तये॑॥ दि॒वोअ॒मुष्य॒शास॑तो॒दिवं॑य॒यदि॑वावसो॥  
आन॑:। नो॒या॒हि॒। या॒हि॒म॒हे॒म॒ते॒। म॒हे॒म॒ते॒सह॑स्रोते। म॒हे॒म॒त॒इति॑महेऽमते। सह॑स्रोते॒शता॑मघ। सह॑स्रोत॒इति॒सहस्र॑ऽऊते। श॒त॒म॒घेति॑शतऽमघ॥ दि॒वोअ॒मुष्य॒शास॑तो॒दिवं॑य॒यदि॑वावसो॥  
आत्वा॑। त्वा॒होता॑। होता॒मनु॑र्हित:। मनु॑र्हितोदेव॒त्रा। मनु॑र्हित॒इति॒मनु॑:ऽहित:। दे॒व॒त्राव॑क्षत् दे॒व॒त्रेति॑दे॒व॒ऽत्रा। व॒क्ष॒दीड्य॑:। ईड्य॒इतीड्य॑:॥ दि॒वोअ॒मुष्य॒शास॑तो॒दिवं॑य॒यदि॑वावसो॥  
आत्वा॑। त्वा॒म॒द॒च्युता॑। म॒द॒च्युता॒हरी॑। म॒द॒च्युतेति॑म॒द॒ऽच्युता॑। हरी॑श्ये॒नं। हरी॒इति॒हरी॑। श्ये॒नम्प॒क्षेव॑। प॒क्षेव॑वक्षत:। व॒क्ष॒त॒इति॑वक्षत:॥ दि॒वोअ॒मुष्य॒शास॑तो॒दिवं॑य॒यदि॑वावसो॥  
आया॑हि। या॒ह्य॒र्य:। अ॒र्यआपरि॑। आपरि॑। परि॒स्वाहा॑। स्वाहा॒सोम॑स्य। सोम॑स्यपी॒तये॑। पी॒तय॒इति॑पी॒तये॑॥ दि॒वोअ॒मुष्य॒शास॑तो॒दिवं॑य॒यदि॑वावसो॥ 12॥  
आनो॑या॒ह्युप॑श्रुति। उप॑श्रुत्यु॒क्थेषु॑ । उप॑श्रु॒तीत्युप॑ऽश्रुति। उ॒क्थेषु॑रणय। र॒ण॒या॒इ॒ह। इ॒हेती॒ह॥ दि॒वोअ॒मुष्य॒शास॑तो॒दिवं॑य॒यदि॑वावसो॥  
सरू॑पै॒रासु। सरू॑पै॒रिति॒सऽरू॑पै:। आसु। सुन॑:। नो॒ग॒हि॒। ग॒हि॒सम्भृ॑तै:। सम्भृ॑तै॒स्सम्भृ॑ताश्व:। सम्भृ॑तै॒रिति॒संऽभृ॑तै:। सम्भृ॑ताश्व॒इति॒सम्भृ॑तऽअश्व:॥ दि॒वोअ॒मुष्य॒शास॑तो॒दिवं॑य॒यदि॑वावसो॥  
आया॑हि। या॒हि॒पर्व॑तेभ्य:। पर्व॑तेभ्यस्समु॒द्रस्य॑। स॒मु॒द्रस्याधि॑। अधि॑वि॒ष्टप॑:। वि॒ष्टप॒इति॑वि॒ष्टप॑:॥ दि॒वोअ॒मुष्य॒शास॑तो॒दिवं॑य॒यदि॑वावसो॥  
आन॑:। नो॒गव्या॑नि। गव्या॒न्यश्व्या॑। अश्व्या॑स॒हस्रा॑। स॒हस्रा॑शूर। शू॒र॒द॒र्दृ॒हि॒। द॒र्दृ॒ही॒ति॑दर्दृहि॥ दि॒वोअ॒मुष्य॒शास॑तो॒दिवं॑य॒यदि॑वावसो॥  
आन॑:। न॒स्स॒ह॒स्र॒श:। स॒ह॒स्रशोभ॑र। स॒ह॒स्र॒शइति॑स॒ह॒स्र॒ऽश:। भरा॒युता॑नि। अ॒युता॑निश॒तानि॑। श॒तानि॑च। चेति॑च॥ दि॒वोअ॒मुष्य॒शास॑तो॒दिवं॑य॒यदि॑वावसो॥  
आयत्। यदिन्द्र॑:। इन्द्र॑श्च। च॒दद्व॑हे। दद्व॑हेस॒हस्रं॑। दद्व॑हे॒इति॒दद्व॑हे। स॒हस्रं॒वसु॑रोचिष:। वसु॑रोचिष॒इति॒वसु॑ऽरोचिष:॥ ओजि॑ष्ठ॒मश्व्यं॑। अश्व्यं॑प॒शुं। प॒शुमिति॑प॒शुं॥  
यऋ॒ज्रा:। ऋ॒ज्रावात॑रंहस:। वात॑रंहसोरु॒षास॑:। वात॑रंहस॒इति॒वात॑ऽरंहस:। अ॒रु॒षासो॑रघु॒ष्यद॑:। र॒घु॒स्यद॒इति॑र॒घु॒ऽस्यद॑:॥ भ्राज॑न्ते॒सूर्या॑इव। सूर्या॑इ॒वेति॒सूर्या॑:ऽइव॥  
पारा॑वतस्यरा॒तिषु॑। रा॒तिषु॑द्र॒वच्च॑क्रेषु। द्र॒वच्च॑क्रेष्वा॒शुषु॑। द्र॒वच्च॑क्रे॒ष्विति॑द्र॒वत्ऽच॑क्रेषु। आ॒शुष्वित्या॒शुषु॑॥ तिष्ठं॒वन॑स्य। वन॑स्य॒मध्ये॑। मध्य॒आ। एत्या॥ 13 ॥  
