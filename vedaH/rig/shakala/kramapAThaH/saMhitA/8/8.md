

  
आनः॑। नो॒विश्वा॑भिः। विश्वा॑भिरू॒तिभिः॑। ऊ॒तिभि॒रश्वि॑ना। ऊ॒तिभि॒रित्यू॒तिऽभिः॑। अश्वि॑ना॒गच्छ॑तं। गच्छ॑तंयु॒वं। यु॒वमिति॑यु॒वं॥ द॒स्राहिर॑ण्यवर्तनी। हिर॑ण्यवर्तनी॒पिब॑तं। हिर॑ण्यवर्त॒नीति॒हिर॑ण्यऽवर्तनी। पिब॑तंसो॒म्यं। सो॒म्यम्मधु॑। मध्विति॒मधु॑॥  
आनू॒नं। नू॒नंया॑तं। या॒त॒म॒श्वि॒ना॒। अ॒श्वि॒ना॒रथे॑न। रथे॑न॒सूर्य॑त्वचा। सूर्य॑त्व॒चेति॒सूर्य॑ऽत्वचा॥ भुजी॒हिर॑ण्यपेशसा। हिर॑ण्यपेशसा॒कवी॑। हिर॑ण्यपेश॒सेति॒हिर॑ण्यऽपेशसा। कवी॒गम्भी॑रचेतसा। कवी॒इति॒कवी॑। ग॒म्भी॒रचे॑त॒सेति॑ग॒म्भी॒रऽचे॑तसा॥  
आया॑तं। या॒तं॒नहु॑षः। नहु॑ष॒स्परि॑। पर्यान्तरि॑क्षात्। आन्तरि॑क्षात्। अ॒न्तरि॑क्षत्सुवृ॒क्तिभिः॑। सु॒वृ॒क्तिभि॒रिति॑सु॒वृ॒क्तिऽभिः॑॥ पिबा॑थोअश्विना। अ॒श्वि॒ना॒मधु॑। मधु॒कण्वा॑नां। कण्वा॑नां॒सव॑ने। सव॑नेसु॒तं। सु॒तमिति॑सु॒तं॥  
आनः॑। नो॒या॒तं॒। या॒तं॒दि॒वः। दि॒वस्परि॑। पर्यान्तरि॑क्षात्। आन्तरि॑क्षात्। अ॒न्तरि॑क्षादधप्रिया। अ॒ध॒प्रि॒येत्य॑धऽप्रिया॥ पु॒त्रःकण्व॑स्य। कण्व॑स्यवां। वा॒मि॒ह। इ॒हसु॒षाव॑। सु॒षाव॑सो॒म्यं। सु॒सावेति॑सु॒साव॑। सो॒म्यमधु॑। मध्विति॒मधु॑॥  
आनो॑यात॒मुप॑श्रु॒त्यश्वि॑ना। उप॑श्रु॒तीत्युप॑ऽश्रुति। अश्वि॑ना॒सोम॑पीतये। सोम॑पीत॒येति॒सोम॑ऽपीतये॥ स्वाहा॒स्तोम॑स्य। स्तोम॑स्यवर्धना। व॒र्ध॒ना॒प्र। प्रक॒वी। क॒वीधी॒तिभिः॑। क॒वीइति॑क॒वी। धी॒तिभि॑र्नरा। धी॒तिभि॒रिति॑धी॒तिऽभिः॑। न॒रेति॑नरा॥ 25 ॥  
यच्चि॑त्। चि॒ध्दि। हिवां॑। वां॒पु॒रा। पु॒रऋष॑यः। ऋष॑योजुहू॒रे। जु॒हू॒रेव॑से। अव॑सेनरा। न॒रेति॑नरा॥ आया॑तं। या॒त॒म॒श्वि॒ना॒। अ॒श्वि॒ना॒ग॑तं। आग॑तं। ग॒त॒मुप॑। उपे॒मां। इ॒मांसु॑ष्टु॒तिं। सु॒ष्टु॒तिम्मम॑। सु॒स्तु॒तिमिति॑सु॒ऽस्तु॒तिं। ममेति॒मम॑॥  
दि॒वश्चि॑त्। चि॒द्रो॒च॒नात्। रो॒च॒नादधि॑। अध्यानः॑। आनः॑। नो॒ग॒न्तं॒। ग॒न्तं॒स्व॒र्वि॒दा॒। स्व॒र्वि॒देति॑स्वःऽविदा॥ धी॒भिर्व॑त्सप्रचेतसा। व॒त्स॒प्र॒चे॒त॒सा॒स्तोमे॑भिः। व॒त्स॒प्र॒चे॒त॒सेति॑वत्सऽप्रचेतसा। स्तोमे॑भिर्हवनश्रुता। ह॒व॒न॒श्रु॒तेति॑हवनऽश्रुता॥  
किम॒न्ये। अ॒न्येपरि॑। पर्या॑सते। आ॒स॒ते॒स्मत्। अ॒स्मत्स्तोमे॑भिः। स्तोमे॑भिर॒श्विना॑। अ॒श्विनेत्य॒श्विना॑॥ पु॒त्रःकण्व॑स्य। कण्व॑स्यवां।वा॒मृषिः॑। ऋषि॑र्गी॒र्भिः। गी॒र्भिर्व॒त्सः। गी॒र्भिरिति॑गीः॒ऽभिः। व॒त्सोअ॑वीवृधत्। अ॒वी॒वृ॒ध॒दित्य॑वीवृधत्॥  
आवां॑। वां॒विप्रः॑। विप्र॑इ॒ह। इ॒हाव॑से। अव॒सेह्व॑त्। अह्व॒त्स्तोमे॑भिः। स्तोमे॑भिर॒श्विना॑। अ॒श्विनेत्य॒श्विना॑॥ अरि॑प्रा॒वृत्र॑हन्तमा। वृत्र॑हन्तमा॒ता। वृत्र॑हन्त॒मेति॒वृत्र॑हन्ऽतमा। तानः॑। नो॒भू॒तं॒। भू॒तं॒म॒यो॒भुवा॑। म॒यो॒भुवेति॑म॒यः॒ऽभुवा॑॥  
आयत्। यद्वां॑। वां॒योष॑णा। योष॑णा॒रथं॑। रथ॒मति॑ष्ठत्। अति॑ष्ठद्वानिजिनिवसू। वा॒जि॒नी॒व॒सू॒इति॑वाजिनीऽवसू॥ विश्वा॑न्यश्विना। अ॒श्वि॒ना॒यु॒वं। यु॒वम्प्र। प्रधी॒तानि॑। धी॒तान्य॑गच्छतं। अ॒ग॒च्छ॒त॒मित्य॑गच्छतं॥ 26 ॥  
अत॑स्स॒हस्र॑निर्णिजा। स॒हस्र॑निर्णिजा॒रथे॑न। स॒हस्र॑निर्णि॒जेति॑स॒हस्र॑ऽनिर्णिजा। रथे॒नाया॑तं। आया॑तं। या॑तमश्विना। अ॒श्वि॒ने॒त्य॑श्विना॥ व॒त्सोवां॑। वा॒मधु॑मत्। मधु॑म॒द्वचः॑। मधु॑म॒दिति॒मधु॑ऽमत्। वचोशं॑सीत्। अशं॑सीत्का॒व्यः। का॒व्यःक॒विः। क॒विरिति॑क॒विः॥  
पु॒रु॒म॒न्द्रापु॒रू॒वसू॑। पु॒रु॒म॒न्द्रेति॑पु॒रु॒ऽम॒न्द्रा। पु॒रू॒वसू॑मनो॒तरा॑। पु॒रु॒वसू॒इति॑पु॒रु॒ऽवसू॑। मनो॒तरा॑रयी॒णां। म॒नो॒तरेति॑म॒नः॒ऽतरा॑। र॒यी॒णामिति॑र॒यी॒णां॥ स्तोमं॑मे। मे॒अ॒श्वि॒नौ॒। अ॒श्वि॒ना॒वि॒मं। इ॒मम॒भि। अ॒भिवह्नी॑। वह्नी॑अनूषातां। अ॒नू॒षा॒ता॒मित्य॑नूषातां॥  
आनः॑। नो॒विश्वा॑नि। विश्वा॑न्यश्विना। अ॒श्वि॒ना॒ध॒त्तं। ध॒त्तंराधां॑सि। रधां॒स्यह्र॑या। अह्र॒येत्यह्र॑या॥ कृ॒तन्नः॑। न॒ऋ॒त्विया॑वतः। ऋ॒त्विया॑वतो॒मा। ऋ॒त्विय॑वत॒इत्यृ॒त्विय॑ऽवतः। मानः॑। नो॒री॒र॒ध॒तं। री॒र॒ध॒तं॒नि॒दे। नि॒दइति॑नि॒दे॥  
यन्ना॑सत्यापरा॒वति॒यद्वा॒स्थोअध्यम्ब॑रे। अम्ब॑र॒इत्यम्ब॑रे॥ अत॑स्स॒हस्र॑निर्णिजा॒रथे॒नाया॑तमश्विना॥  
योवां॑। वा॒ना॒स॒त्यौ॒। ना॒स॒त्या॒वृषिः॑। ऋषि॑गी॒र्भिः। गी॒र्भिर्व॒त्सः। गी॒र्भिरिति॑गीः॒ऽभिः। व॒त्सोअ॑वीवृधत्। अ॒वी॒वृ॒ध॒दित्य॑वीवृधत्॥ तस्मै॑स॒हस्र॑निर्णिजं। स॒हस्र॑निर्णिज॒मिषं॑। स॒हस्र॑निर्णिज॒मिति॑स॒हस्र॑ऽनिर्णिजं। इषं॑धत्तं। ध॒त्तं॒घृ॒त॒श्चुतं॑। घृ॒त॒श्चुत॒मिति॑घृ॒त॒ऽश्चुतं॑॥ 27 ॥  
प्रास्मै॑। अ॒स्मा॒ऊर्जं॑। ऊर्जं॑घृत॒श्चुतं॑। घृ॒त॒श्चुत॒मश्वि॑ना। घृ॒त॒श्चुत॒मिति॑घृ॒त॒ऽश्चुतं॑। अश्वि॑ना॒यच्छ॑तं। यच्छ॑तंयु॒वं। यु॒वमिति॑यु॒वं॥ योवां॑। वां॒सु॒म्नाय॑। सु॒म्नाय॑तु॒ष्टव॑त्। तु॒ष्टव॑द्वसू॒यात्। तु॒स्तव॒दिति॑तु॒स्तव॑त्। वसू॒याद्दा॑नुनः। व॒सु॒यादिति॑व॒सु॒ऽयात्। दा॒नु॒न॒स्प॒ती॒। प॒ती॒इति॑पती॥  
आनः॑। नो॒ग॒न्तं॒। ग॒न्तं॒रि॒शा॒द॒शा॒। रि॒शा॒द॒से॒मं। इ॒मंस्तोमं॑। स्तोमं॑पुरुभुजा। पु॒रु॒भु॒जेति॑पुरुऽभुजा॥ कृ॒तन्नः॑। न॒श्शु॒श्रियः॑। शु॒श्रियो॑नरा। शु॒श्रिय॒इति॑शु॒ऽश्रियः॑। नरे॒मा। इ॒मादा॑तं। दा॒त॒म॒भिष्ट॑ये। अ॒भिष्ट॑य॒इत्य॒भिष्ट॑ये॥  
आवां॑। वां॒विश्वा॑भिः। विश्वा॑भिरू॒तिभिः॑। ऊ॒तिभिः॑प्रि॒यमे॑धाः। ऊ॒तिभि॒रित्यू॒तिऽभिः॑। प्रि॒यमे॑धाअहूषत। प्रि॒यमे॑धा॒इति॑प्रि॒यऽमे॑धाः। अ॒हू॒ष॒तेत्य॑हूषत॥ राज॑न्तावध्व॒राणां॑। अ॒ध्व॒राणा॒मश्वि॑ना। अश्वि॑ना॒याम॑हूतिषु। याम॑हूति॒ष्विति॒याम॑ऽहूतिषु॥  
आनो॑गन्तम्मयो॒भुवा॑। म॒यो॒भुवाश्वि॑ना। म॒यो॒भुवेति॑म॒यः॒ऽभुवा॑। अश्वि॑नाशं॒भुवा॑। शं॒भुवा॑यु॒वं। शं॒भुवेति॑शं॒ऽभुवा॑। यु॒वमिति॑यु॒वं॥ योवां॑। वां॒वि॒प॒न्यू॒। वि॒प॒न्यू॒धी॒तिभिः॑। वि॒प॒न्यू॒इति॑विपन्यू। धी॒तिभि॑र्गी॒भिः। धी॒तिभि॒रिति॑धी॒तिऽभिः॑। गी॒र्भिव॒त्सः। गी॒र्भिरिति॑गीः॒ऽभिः। व॒त्सोअ॑वीवृधत्। अ॒वी॒वृ॒ध॒दित्य॑वीवृधत्॥  
याभिः॒कण्वं॑। कण्वं॒मेधा॑तिथिं। मेधा॑तिथिं॒याभिः॑। मेधा॑तिथि॒मिति॒मेध॑ऽअतिथिं। याभि॒र्वशं॑। वशं॒दश॑व्रजं। दश॑व्रज॒मिति॒दश॑ऽव्रजं॥ याभि॒र्गोश॑र्यं। गोश॑र्य॒माव॑तं। गोश॑र्य॒मिति॒गोऽश॑र्यं। आव॑तं॒ताभिः॑। ताभि॑र्नः। नो॒व॒तं॒। अ॒व॒तं॒न॒रा॒। न॒रेति॑नरा॥ 28 ॥  
याभि॑र्नरा। न॒रा॒त्र॒सद॑स्युं। त्र॒सद॑स्यु॒माव॑तं। आव॑तं॒कृत्व्ये॒। कृत्व्ये॒धने॑। धन॒इति॒धने॑॥ ताभि॒ष्षु। स्व॑१॒॑अ॒स्मान्। अ॒स्माँअ॑श्विना। अ॒श्वि॒ना॒प्र। प्राव॑तं। आव॑तं॒वाज॑सातये। वाज॑सातय॒इति॒वाज॑ऽसातये॥  
प्रवां॑। वां॒स्तोमाः॑। स्तोमा॑स्सुवृ॒क्तयः॑। सु॒वृ॒क्तयो॒गिरः॑। सु॒वृ॒क्तय॒इति॑सु॒ऽवृ॒क्तयः॑। गिरो॑वर्धन्तु। व॒र्ध॒न्त्व॒श्वि॒ना॒। अ॒श्वि॒नेत्य॑श्विना॥ पुरु॑त्रा॒वृत्र॑हन्तमा। पुरु॒त्रेति॒पुरु॑ऽत्रा। वृत्र॑हन्तमा॒तानो॑भूतम्पुरु॒स्पृहा॑। पु॒रु॒स्पृहेति॑पु॒रु॒ऽस्पृहा॑॥  
त्रीणि॑प॒दानि॑। प॒दान्य॒श्विनोः॑। अ॒श्विनो॑रा॒विः। आ॒विस्सान्ति॑। सान्ति॒गुहा॑। स॒न्तीति॑सन्ति। गुहा॑प॒रः। प॒रइति॑प॒रः॥ क॒वीऋ॒तस्य॑। ऋ॒तस्य॒पत्म॑भिः। पत्म॑भिर॒र्वाक्। पत्म॑भि॒रिति॒पत्म॑ऽभिः। अ॒र्वाग्जी॒वेभ्यः॑। जी॒वेभ्य॒स्परि॑। परीति॒परि॑॥ 29 ॥  
