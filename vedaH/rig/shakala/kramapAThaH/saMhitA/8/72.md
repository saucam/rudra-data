

  
ह॒विष्कृ॑णुध्वं। कृ॒णु॒ध्व॒माग॑मत्। आग॑मत्। ग॒म॒द॒ध्व॒र्यु:। अ॒ध्व॒र्युव॑नते। व॒न॒ते॒पुन॑:। पुन॒रिति॒पुन॑:॥ वि॒द्वाँअ॑स्य। अ॒स्य॒प्र॒शास॑नं। प्र॒शास॑न॒मिति॑प्र॒ऽशास॑नं॥  
निति॒ग्मं। ति॒ग्मम॒भि। अ॒भ्य॑१॒॑अं॒शुं। अं॒शुंसीद॑त्। सीद॒ध्दॊता॑। होता॑म॒नौ। म॒नावधि॑। अधीत्यधि॑॥ जु॒षा॒णोअ॑स्य। अ॒स्य॒स॒ख्यं। स॒ख्यमिति॑स॒ख्यं॥  
अ॒न्तरि॑च्छन्ति। इ॒च्छ॒न्ति॒तं। तञ्जने॑। जने॑रु॒द्रं। रु॒द्रम्प॒र:। प॒रोम॑नी॒षया॑। म॒नी॒षयेति॑म॒नी॒षया॑॥ गृ॒भ्णन्ति॑जि॒ह्वया॑। जि॒ह्वया॑ससं। स॒स॒मिति॑ससं॥  
जा॒म्य॑तीतपे। अ॒ती॒त॒पे॒धनु॑:। धनु॑र्वयो॒धा:। व॒यो॒धाअ॑रुहत्। व॒यो॒धाइति॑व॒य॒:ऽधा:। अ॒रु॒ह॒द्वनं॑। वन॒मिति॒वनं॑॥ दृ॒षदं॑जि॒ह्वया॑। जि॒ह्वयाव॑धीत्। आव॑धीत्। अ॒व॒धी॒दित्य॑वधीत्॥  
चर॑न्व॒त्स:। व॒त्सोरुश॑न्। रुश॑न्नि॒ह। इ॒हनि॑दा॒तारं॑। नि॒दा॒तारं॒न। नि॒दा॒तार॒मिति॑नि॒ऽदा॒तारं॑। नवि॑न्दते। वि॒न्द॒त॒इति॑विन्दते॥ वेति॒स्तोत॑वे। स्तोत॑वअ॒म्ब्यं॑। अ॒म्ब्यमित्य॒म्ब्यं॑॥ 14 ॥  
उ॒तोनु। न्व॑स्य। अ॒स्य॒यत्। यन्म॒हत्। म॒हदश्वा॑वत्। अश्वा॑व॒द्योज॑नं। अश्व॑व॒दिइत्यश्व॑ऽवत्। योज॑नम्बृ॒हत्। बृ॒हदिति॑बृ॒हत्॥ दा॒मारथ॑स्य। रथ॑स्य॒ददृ॑शे। ददृ॑श॒इति॒ददृ॑शे॥  
दु॒हन्ति॑स॒प्त। स॒प्तैकां॑। एका॒मुप॑। उप॒द्वा। द्वापञ्च॑। पञ्च॑सृजत:। सृ॒ज॒त॒इति॑सृजत:॥ ती॒र्थेसिन्धो॑:। सिन्धो॒रधि॑। अधि॑स्व॒रे। स्व॒रइति॑स्व॒रे॥  
आद॒शभि॑:। द॒शभि॑र्वि॒वस्व॑त:। द॒शभि॒रिति॑द॒शऽभि॑:। वि॒वस्व॑त॒इन्द्र॑:। इन्द्र॒:कोशं॑। कोश॑मचुच्यवीत्। अ॒चु॒च्य॒वी॒दित्य॑चुच्यवीत्॥ खेद॑यात्रि॒वृता॑। त्रि॒वृता॑दि॒व:। त्रि॒वृतेति॑त्रि॒ऽवृता॑। दि॒वइति॑दि॒व:॥  
परि॑त्रि॒धातु॑:। त्रि॒धातु॑रध्व॒रं। त्रि॒धात्विति॑त्रि॒ऽधातु॑:। अ॒ध्व॒रञ्जू॒र्णि:। जू॒र्णिरे॑ति। ए॒ति॒नवी॑यसी। नवी॑य॒सीति॒नवी॑यसी॥ मध्वा॒होता॑र:। होता॑रोअञ्जते। अ॒ञ्ज॒त॒इत्य॑ञ्जते॥  
सि॒ञ्चन्ति॒नम॑सा। नम॑साव॒तं। अ॒व॒तमु॒च्चाच॑क्रं। उ॒च्चाच॑क्रं॒परि॑ज्मानं। उ॒च्चाच॑क्र॒मित्यु॒च्चाऽच॑क्रं। परि॑ज्मान॒मिति॒परि॑ऽज्मानं॥ नी॒चीन॑बार॒मक्षि॑तं। नी॒चीन॑बार॒मिति॑नी॒चीन॑ऽबारं। अक्षि॑त॒मित्यक्षि॑तं॥ 15 ॥  
अ॒भ्यार॒मित्। अ॒भ्यार॒मित्य॒भिऽआरं॑। इदद्र॑य:। अद्र॑यो॒निषि॑क्तं। निषि॑क्तं॒पुष्क॑रे। निसि॑क्त॒मिति॒निऽसि॑क्तं। पुष्क॑रे॒मधु॑। मध्विति॒मधु॑॥ अ॒व॒तस्य॑वि॒सर्ज॑ने। वि॒सर्ज॑न॒इति॑वि॒ऽसर्ज॑ने॥  
गाव॒उप॑। उपा॑वत। अ॒व॒ता॒व॒तं। अ॒व॒तम्म॒ही। म॒हीय॒ज्ञस्य॑। य॒ज्ञस्य॑र॒प्सुदा॑। र॒प्सुदेति॑र॒प्सुदा॑॥ उ॒भाकर्णा॑। कर्णा॑हिर॒ण्यया॑। हि॒र॒ण्ययेति॑हि॒र॒ण्यया॑॥  
आसु॒ते। सु॒तेसि॑ञ्चत। सि॒ञ्च॒त॒श्रियं॑। श्रियं॒रोद॑स्यो:। रोद॑स्यॊरभि॒श्रियं॑। अ॒भि॒श्रिय॒मित्य॑भि॒ऽश्रियं॑॥ र॒साद॑धीत। द॒धी॒त॒वृ॒ष॒भं। वृ॒ष॒भमिति॑वृ॒ष॒भं॥  
तेजा॑नत। जा॒न॒त॒स्वं॥ स्वमो॒क्यं॑। ओ॒क्यं॑१॒॑सं। संव॒त्सास॑:। व॒त्सासो॒न। नमा॒तृभि॑:। मा॒तृभि॒रिति॑मा॒तृऽभि॑:॥ मि॒थोन॑सन्त। न॒स॒न्त॒जा॒मिभि॑:। जा॒मिभि॒रिति॑जा॒मिऽभि॑:॥  
उप॒स्रक्वे॑षु। स्रक्वे॑षु॒बप्स॑त:। बप्स॑त:कृण्व॒ते। कृ॒ण्व॒तेध॒रुणं॑। ध॒रुणं॑दि॒वि। दि॒वीति॑दि॒वि॥ इन्द्रे॑अ॒ग्ना। अ॒ग्नानम॑:। नम॒स्व॑:। स्व॑१॒॑रिति॑स्व॑:॥ 16 ॥  
अधु॑क्षत्पि॒प्युषीं॑। पि॒प्युषी॒मिषं॑। इष॒मूर्जं॑। ऊर्जं॑स॒प्तप॑दीं। स॒प्तप॑दीम॒रि:। स॒प्तप॑दी॒मिति॑स॒प्तऽप॑दीं। अ॒रिरित्य॒रि:॥ सूर्य॑स्यस॒प्त। स॒प्तर॒श्मिभि॑:। र॒श्मिभि॒रिति॑र॒श्मिऽभि॑:॥  
सोम॑स्यमित्रावरुणा। मि॒त्रा॒व॒रु॒णॊ॒दि॑ता। उदि॑ता॒सूरे॑। उदि॒तेत्युत्ऽइ॑ता। सूर॒आद॑दे। आद॑दे। द॒द॒इति॑ददे॥ तदातु॑रस्य। आतु॑रस्यभेष॒जं। भे॒ष॒जमिति॑भे॒ष॒जं॥  
उ॒तोन्व॑स्य॒यत्प॒दं। प॒दंह॑र्य॒तस्य॑। ह॒र्य॒तस्य॑निधा॒न्यं॑। नि॒धा॒न्यमिति॑नि॒ऽधा॒न्यं॑॥ परि॒द्यां। द्याञ्जि॒ह्वया॑। जि॒ह्वया॑तनत्। अ॒त॒न॒दित्य॑तनत्॥ 17 ॥  
