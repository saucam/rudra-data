

  
ज॒ज्ञा॒नोनु। नुश॒तक्र॑तु:। श॒तक्र॑तु॒र्वि। विपृ॑च्छत्। पृ॒च्छ॒दिति॑। इति॑मा॒तरं॑। मा॒तर॒मिति॑मा॒तरं॑॥ कउ॒ग्रा:। उ॒ग्रा:के। केह॑। ह॒शृ॒ण्वि॒रे। शृ॒ण्वि॒रइति॑शृ॒ण्वि॒रे॥  
आदीं॑। ईं॒श॒व॒शी। श॒व॒स्य॑ब्रवीत्। अ॒ब्र॒वी॒दौ॒र्ण॒वा॒भं। औ॒र्ण॒वा॒भम॑ही॒शुवं॑। औ॒र्ण॒वा॒भमित्यौ॑र्ण॒ऽवा॒भं। अ॒ही॒शुव॒मित्य॑ही॒शुवं॑॥ तेपु॑त्र। पु॒त्र॒स॒न्तु॒। स॒न्तु॒नि॒ष्टुर॑:। नि॒स्तुर॒इति॑नि॒:ऽतुर॑:॥  
समित्। इत्तान्। तान्वृ॑त्र॒हा। वृ॒त्र॒हाखि॑दत्। वृ॒त्र॒हेति॑वृ॒त्र॒ऽहा। अखि॑द॒त्खे। खेअ॒राँइ॑व। अ॒राँइ॑व॒खेद॑या। अ॒रानि॒वेत्य॒रान्ऽइ॑व। खेद॒येति॒खेद॑या॥ प्रवृ॑द्धोदस्यु॒हा। प्रवृ॑द्ध॒इति॒प्रऽवृ॑द्ध:। द॒स्यु॒हाभ॑वत्। द॒स्यु॒हेति॑द॒स्यु॒ऽहा। अभ॑व॒दित्यभ॑वत्॥  
एक॑याप्रति॒धा। प्र॒ति॒धापि॑बत्। प्र॒ति॒धाइति॑प्र॒ति॒ऽधा। अपि॑बत्सा॒कं। सा॒कंसरां॑सि। सरां॑सित्रि॒शतं॑। त्रिं॒शत॒मिति॑त्रिं॒शतं॑॥ इन्द्र॒स्सोम॑स्य। सोम॑स्यकाणु॒का। का॒णु॒केति॑का॒णु॒का॥  
अ॒भिग॑न्ध॒र्वं। ग॒न्ध॒र्वम॑तृणत्। अ॒तृ॒ण॒द॒बु॒ध्नेषु॑। अ॒बु॒ध्नेषु॒रज॑स्सु। रज॒स्स्वा। रज॒स्स्विति॒रज॑:ऽसु। एत्या॥ इन्द्रो॑ब्र॒ह्मभ्य॑:। ब्र॒ह्मभ्य॒इत्। ब्र॒ह्मभ्य॒इति॑ब्र॒ह्मऽभ्य॑:। इद्वृ॒धे। वृ॒धइति॑वृ॒धे॥ 29॥  
निरा॑विध्यद्गि॒रिभ्य॑:। अ॒वि॒ध्य॒दित्य॑विध्यत्। गि॒रिभ्य॒आधा॒रय॑त्। गि॒रिभ्य॒इति॑गि॒रिऽभ्य॑:। आधा॒रय॑त्। धा॒रय॑त्प॒क्वं। प॒क्वमो॑द॒नं। ओ॒द॒नमित्यो॑द॒नं॥ इन्द्रो॑बु॒न्दं। बु॒न्दंस्वा॑त॒तं। स्वा॒त॒तमिति॑सु॒ऽआ॒त॒तं॥  
श॒तब्र॑ध्न॒इषु॑:। श॒तब्र॑ध्न॒इति॑श॒तऽब्र॑ध्न:। इषु॒स्तव॑। तव॑स॒हस्र॑पर्ण:। स॒हस्र॑पर्ण॒एक॑:। स॒हस्र॑पर्ण॒इति॑स॒हस्र॑ऽपर्ण:। एक॒इत्। इदितीत्॥ यमि॑न्द्र। इ॒न्द्र॒च॒कृ॒षे। च॒कृ॒षेयुजं॑। युज॒मिति॒युजं॑॥  
तेन॑स्तो॒तृभ्य॑:। स्तो॒तृभ्य॒आभ॑र। स्तो॒तृभ्य॒इति॑स्तो॒तृऽभ्य॑:। आभ॑र। भ॒र॒नृभ्य॑:। नृभ्यो॒नारि॑भ्य:। नृभ्य॒इति॒नृऽभ्य॑:। नारि॑भ्यो॒अत्त॑वे। नारि॑भ्य॒इति॒नारि॑ऽभ्य:। अत्त॑व॒इत्यत्त॑वे॥ स॒द्योजा॒त:। जा॒तऋ॑भुष्ठिर। ऋ॒भु॒स्थि॒रेत्यृ॑भुऽस्थिर॥  
ए॒ताच्यौ॒त्नानि॑। च्यौ॒त्नानि॑ते। ते॒कृ॒ता। कृ॒तावर्षि॑ष्ठानि। वर्षी॑ष्ठानि॒परी॑णसा। परी॑ण॒सेति॒परी॑णसा॥ हृ॒दावी॒ळु। वी॒ड्व॑धारय:। अ॒धा॒र॒य॒इत्य॑धारय:॥  
विश्वेत्। इत्ता। ताविष्णु॑:। विष्णु॒राभ॑रत्। आभ॑रत्। अभ॑रदुरुक्र॒म:। उ॒रु॒क्र॒मस्त्वेषि॑त:। उ॒रु॒क्र॒मइत्यु॑रु॒ऽक्र॒म:। त्वेषि॑त॒इति॒त्वाऽइ॑षित:॥ श॒तम्म॑हि॒षान्। म॒हि॒षान्क्षी॑रपा॒कं। क्षी॒र॒पा॒कमो॑द॒नं। क्षी॒र॒पा॒कमिति॑क्षी॒र॒ऽपा॒कं। ओ॒द॒नंव॑रा॒हं। व॒रा॒मिन्द्रं॑। इन्द्र॑एमु॒षं। ए॒मु॒षमित्ये॑मु॒षं॥  
तु॒वि॒क्षन्ते॑। ते॒सुकृ॑तं। सुकृ॑तंसू॒मयं॑। सुकृ॑त॒मिति॒सुऽकृ॑तं। सू॒मयं॒धनु॑:। सु॒मय॒मिति॑सु॒ऽमयं॑। धनु॑स्सा॒धु:। सा॒धुर्बु॒न्द:। बु॒न्धोहि॑र॒ण्यय॑:। हि॒र॒ण्यय॒इति॑हि॒र॒ण्यय॑:॥ उ॒भाते॑बा॒हूरण्या॑। रण्या॒सुसं॑स्कृत। सुसं॑स्कृतऋदू॒पे। सुसं॑स्कृ॒तेति॒सुऽसं॑स्कृत। ऋदू॒पेचि॑त्। ऋ॒दू॒पइत्यृ॑दू॒ऽपे। चि॒दृ॒दू॒वृधा॑। ऋ॒दू॒वृ॒धेत्यृ॑धू॒ऽवृधा॑॥30॥  
