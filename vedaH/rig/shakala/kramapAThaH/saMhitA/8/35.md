

  
अ॒ग्निनेन्द्रे॑ण। इन्द्रे॑ण॒वरु॑णॆन। वरु॑णॆन॒विष्णु॑ना। विष्णु॑णादि॒त्यै:। आ॒दि॒त्यैरु॒द्रै:। रु॒द्रैर्वसु॑भि:। वसु॑भिस्सचा॒भुवा॑। वसु॑भि॒रिति॒वसु॑ऽभि:। स॒चा॒भुवेति॑स॒चा॒ऽभुवा॑॥ स॒जोष॑सावु॒षसा॑। स॒जोष॒सेति॑स॒ऽजोष॑सा। उ॒षसा॒सूर्ये॑ण। सूर्ये॑णच। च॒सोमं॑। सोमं॑पिबतं। पि॒ब॒त॒म॒श्वि॒ना॒। अ॒श्वि॒नेत्य॑श्विना॥  
विश्वा॑भिधी॒भि:। धी॒भिर्भुव॑नेन। भुव॑नेनवा॒जिना॑। वा॒जिना॑दि॒वा। दि॒वापृ॑थि॒व्या:। पृ॒थि॒व्याद्रि॑भि:। अद्रि॑भिस्सचा॒भुवा॑। अद्रि॑भि॒रित्यद्रि॑ऽभि:। स॒चा॒भुवेति॑स॒चा॒ऽभुवा॑॥ स॒जोष॑सावु॒षसा॒सूर्ये॑णच॒सोमं॑पिबतमश्विना॥  
विश्वै॑र्दे॒वै:। दे॒वैस्त्रि॒भि:। त्रि॒भिरे॑काद॒शै:। त्रि॒भिरिति॑त्रि॒ऽभि:। ए॒का॒द॒शैरि॒ह। इ॒हाद्भि:। अ॒द्भिर्म॒रुद्भि॑:। अ॒द्भिरित्य॒त्ऽभि:। म॒रुद्भि॒र्भृगु॑भि:। म॒रुद्भि॒रिति॑म॒रुत्ऽभि॑:। भृगु॑भिस्सचा॒भुवा॑। भृगु॑भि॒रिति॒भृगु॑ऽभि:। स॒चा॒भुवेति॑स॒चा॒ऽभुवा॑॥ स॒जोष॑सावु॒षसा॒सूर्ये॑णच॒सोमं॑पिबतमश्विना॥  
जु॒षेथां॑य॒ज्ञं। य॒ज्ञम्बोध॑तं। बोध॑तं॒हव॑स्य। हव॑स्यमे। मे॒विश्वा॑। विश्वे॒ह। इ॒हदे॑वौ। दे॒वौ॒सव॑ना। सव॒नाव॑। अव॑गच्छतं। ग॒च्छ॒त॒मिति॑गच्छतं॥ स॒जोष॑सावु॒षसा॒सूर्ये॑ण॒चेषं॑। एषं॑। इष॑न्न:। नो॒वो॒ळ्हं॒। वो॒ळ्ह॒म॒श्वि॒ना॒। अ॒श्वि॒नेत्य॑श्विना॥  
स्तोमं॑जुषेथां। जु॒षे॒था॒यु॒व॒शेव॑। यु॒व॒शेव॑क॒न्यनां॑। यु॒व॒शेवेति॑यु॒व॒शाऽइ॑व। क॒न्यनां॒विश्वा॑। विश्वे॒हदे॑वौ॒सव॒नाव॑गच्छतं॥ स॒जोष॑सावु॒षसा॒सूर्ये॑ण॒चेष॑न्नोवोळ्हमश्विना॥  
गिरो॑जुषेथां। जु॒षे॒थां॒म॒ध्व॒रं। अ॒ध्व॒रञ्जु॑षेथां। जु॒षे॒थां॒विश्वा॑। विश्वे॒हदे॑वौ॒सव॒नाव॑गच्छतं॥ स॒जोष॑सावु॒षसा॒सूर्ये॑ण॒चेष॑न्नोवोळ्हमश्विना॥ 14 ॥  
हा॒रि॒द्रवेव॑पतथ:। हा॒रि॒द्रवेवेति॑हा॒रि॒द्रवाऽइ॑व। प॒त॒थो॒वना॑। वनेत्। इदुप॑। उप॒सोमं॑। सोमं॑सु॒तं। सु॒तम्माहि॒षेव॑। म॒हि॒षेवाव॑। म॒हि॒षेवेति॑म॒हि॒षाऽइ॑व। अव॑गच्छथ:। ग॒च्छ॒थ॒इति॑गच्छथ:॥ स॒जोष॑सावु॒षसा॒सूर्ये॑णच॒त्रि:। त्रिव॒र्ति:। व॒र्तिर्या॑तं। या॒त॒म॒श्वि॒ना॒। अ॒श्वि॒नेत्य॑श्विना॥  
हं॒सावि॑वपतथ:। हं॒सावि॒वेति॑हं॒सौऽइ॑व। प॒त॒थो॒अध्व॒गावि॑व। अ॒ध्व॒गावि॑व॒सोमं॑। अ॒ध्व॒गावि॒वेत्य॑ध्व॒गौऽइ॑व। सोमं॑सु॒तं। सु॒तम्मा॑हि॒षेवाव॑गच्छथ:॥ स॒जोष॑सावु॒षसा॒सूर्ये॑णच॒र्त्रिर्व॒र्तिया॑तमश्विना॥  
श्ये॒नावि॑वपतथ:। श्ये॒नावि॒वेति॑श्ये॒नौऽइ॑व। प॒त॒थो॒ह॒व्यदा॑तये। ह॒व्यदा॑तये॒सोमं॑। ह॒व्यदा॑तय॒इति॑ह॒व्यऽदा॑तये। सोमं॑सु॒तम्म॑हि॒षेवाव॑गच्छथ:॥ स॒जोष॑सावु॒षसा॒सूर्ये॑णच॒र्त्रिर्व॒र्तिया॑तमश्विना॥  
पिब॑तञ्च। च॒तृ॒प्णु॒तं। तृ॒प्णु॒तञ्च। चाच॑। आच॑। च॒ग॒च्छ॒तं॒। ग॒च्छ॒तं॒प्र॒जां। प्र॒जाञ्च॑। प्र॒जामिति॑प्र॒ऽजां। च॒ध॒त्तं। ध॒त्तन्द्रवि॑णं। द्रवि॑णञ्च। च॒ध॒त्तं। ध॒त्तमिति॑ध॒त्तं॥ स॒जोष॑सावु॒षसा॒सूर्ये॑ण॒चोर्जं॑। ऊर्ज॑न्न:। नो॒ध॒त्तं॒। ध॒त्त॒म॒श्वि॒ना॒। अ॒श्वि॒नेत्य॑श्विना॥  
जय॑तञ्च। च॒प्रस्तु॑तं। प्रस्तु॑तञ्च। च॒प्र। प्रच॑। चा॑वतं। अ॒व॒तं॒प्र॒जां। प्र॒जाञ्च॑ध॒त्तन्द्रवि॑णञ्चधत्तं॥ स॒जोष॑सावु॒षसा॒सूर्ये॑ण॒चोर्ज॑न्नोधत्तमश्विना॥  
ह॒तञ्च॑। च॒शत्रू॑न्। शत्रू॒न्यत॑तं। यत॑तञ्च। च॒मि॒त्रिण॑:। मि॒त्रिण॑:प्र॒जां। प्र॒जाञ्च॑ध॒त्तन्द्रवि॑णञ्चधत्तं॥ स॒जोष॑सावु॒षसा॒सूर्ये॑ण॒चोर्ज॑न्नोधत्तमश्विना॥ 15 ॥  
मि॒त्रावरु॑णवन्तावु॒त। मि॒त्रावरु॑णवन्ता॒विति॑मि॒त्रावरु॑णऽवन्तौ। उ॒तधर्म॑वन्ता। धर्म॑वन्ताम॒रुत्व॑न्ता। धर्म॑व॒न्तेति॒धर्म॑ऽवन्ता। म॒रुत्व॑न्ताजरि॒तु:। ज॒रि॒तुर्ग॑च्छथ:। ग॒च्छ॒थोहवं॑। हव॒मिति॒हवं॑॥ स॒जोष॑सावु॒षसा॒सूर्ये॑णच। चा॒दि॒त्यै:। आ॒दि॒त्यैर्या॑तं। या॒तं॒म॒श्वि॒ना॒। अ॒श्वि॒नेत्य॑श्विना॥  
अङ्गि॑रस्वन्तावु॒त। उ॒तविष्णु॑वन्ता। विष्णु॑वन्ताम॒रुत्व॑न्ता। विष्णु॑व॒न्तेति॒विष्णु॑ऽवन्ता। म॒रुत्व॑न्ताजरि॒तुर्ग॑च्छथो॒हवं॑॥ स॒जोष॑सावु॒षसा॒सूर्ये॑ण॒चादि॒त्यैर्या॑तमश्विना॥  
ऋ॒भु॒मन्ता॑वृषणा। ऋ॒भु॒मन्तेत्यृ॑भु॒ऽमन्ता॑। वृ॒ष॒णावाज॑वन्ता। वाज॑वन्ताम॒रुत्व॑न्ता। वाज॑व॒न्तेति॒वाज॑ऽवन्ता। म॒रुत्व॑न्ताजरु॒तुर्ग॑च्छथो॒हवं॑॥ स॒जोष॑सावु॒षसा॒सूर्ये॑ण॒चादि॒त्यैर्या॑तमश्विना॥  
ब्रह्म॑जिन्वतं। जि॒न्व॒त॒मु॒त। उ॒तजि॑न्वतं। जि॒न्व॒तं॒धिय॑:। धियो॑ह॒तं। ह॒तंरक्षां॑सि। रक्षां॑सि॒सेध॑तं। सेध॑त॒ममी॑वा:। अमी॑वा॒इत्यमी॑वाः॥ स॒जोष॑सावु॒षसा॒सूर्ये॑ण॒सोमं॑। सोमं॑पिबतं। पि॒ब॒त॒म॒श्वि॒ना॒। अ॒श्वि॒नेत्य॑श्विना॥  
क्ष॒त्रञ्जि॑न्वतं। जि॒न्व॒त॒मु॒तजि॑न्वतं॒नॄन्। नॄन्ह॒तं। ह॒तंरक्षां॑सि॒सेध॑त॒ममी॑वा:॥ स॒जोष॑सावु॒षसा॒सूर्ये॑ण॒सोमं॑पिबतमश्विना॥  
धे॒नूर्जि॑न्वतं। जि॒न्व॒त॒मु॒तजि॑न्वतं॒नॄन्विश॑:। विशो॑ह॒तं। ह॒तंरक्षां॑सि॒सेध॑त॒ममी॑वा:॥ स॒जोष॑सावु॒षसा॒सूर्ये॑ण॒सोमं॑पिबतमश्विना॥ 16 ॥  
अत्रे॑रिवशृणुतं। अत्रे॑रि॒वेत्यत्रे॑:ऽइव। शृ॒णु॒तं॒पू॒र्व्यस्तु॑तिं। पू॒र्व्यस्तु॑तिंश्या॒वाश्व॑स्य। पू॒र्व्यस्तु॑ति॒मिति॑पू॒र्व्यऽस्तु॑तिं। श्या॒वाश्व॑स्यसुन्व॒त:। श्या॒वाश्व॒स्येति॑श्या॒वऽअ॑श्वस्य। सु॒न्व॒तोम॑दच्युता। म॒द॒च्युतेति॑मदच्युता॥ स॒जोष॑सावु॒षसा॒सूर्ये॑ण॒चाश्वि॑ना। अश्वि॑नाति॒रोअ॑ह्न्यं। ति॒रोअ॑ह्ण्य॒मिति॑ति॒र:ऽअ॑ह्न्यं॥  
सर्गाँ॑इवसृजतं। सर्गा॑नि॒वेति॒सर्गा॑न्ऽइव। सृ॒ज॒तं॒सु॒ष्टु॒ती:। सु॒ष्टु॒तीरुप॑। सु॒स्तु॒तीरिति॑सु॒ऽस्तु॒ती:। उप॑श्या॒वाश्व॑स्यसुन्व॒तोम॑दच्युता॥ स॒जोष॑सावु॒षसा॒सूर्ये॑ण॒चाश्व॑नाति॒रोअ॑ह्न्यं॥  
र॒श्मीँरि॑वयच्छतं। र॒श्मीनि॒वेति॑र॒श्मीन्ऽइ॑व। य॒च्छ॒त॒म॒ध्व॒रान्। अ॒ध्व॒राँउप॑। उप॑श्या॒वाश्व॑स्यसुन्व॒तोम॑दच्युता॥ स॒जोष॑सावु॒षसा॒सूर्ये॑ण॒चाश्वि॑नाति॒रोअ॑ह्न्यं॥  
अ॒र्वाग्रथं॑। रथं॒नि। निय॑च्छतं। य॒च्छ॒तं॒पिब॑तंसो॒म्यम्मधु॑॥ आया॑तमश्वि॒नाग॑तम्मव॒स्यु:। अ॒व॒स्युर्वां॑। वां॒म॒हं। अ॒हंहु॑वे। हु॒वे॒ध॒त्तं। ध॒त्तंरत्ना॑नि। रत्ना॑निदा॒शुषे॑। दा॒शुष॒इति॑दा॒शुषे॑॥  
न॒मो॒वा॒केप्रस्थि॑ते। न॒मो॒वा॒कइति॑न॒म॒:ऽवा॒के। प्रस्थि॑रेअध्व॒रे। प्रस्थि॑त॒इति॒प्रऽस्थि॑ते। अ॒ध्व॒रेन॑रा। न॒रा॒वि॒वक्ष॑णस्य। वि॒वक्ष॑णस्यपी॒तये॑। पी॒तय॒इति॑पी॒तये॑॥ आया॑तमश्वि॒नाग॑तमव॒स्युर्वा॑म॒हंहु॑वेध॒त्तंरत्ना॑निदा॒शुषे॑॥  
स्वाहा॑कृतस्यतृम्पतं। स्वाहा॑कृत॒स्येति॒स्वाहा॑ऽकृतस्य। तृ॒म्प॒तं॒सु॒तस्य॑। सु॒तस्य॑देवौ। दे॒वा॒वन्ध॑स:। अन्ध॑स॒इत्यन्ध॑स:॥ आया॑तमश्वि॒नाग॑तमव॒स्युर्वा॑म॒हंहु॑वेध॒त्तंरत्ना॑निदा॒शुषे॑॥ 17 ॥  
