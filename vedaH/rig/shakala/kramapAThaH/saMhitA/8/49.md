

  
॥ अथवालखिल्यं॥ अ॒भिप्र। प्रव॑:। व॒स्सु॒राध॑सं। सु॒राध॑स॒मिन्द्रं॑। सु॒राध॑स॒मिति॑सु॒ऽराध॑सं। इन्द्र॑मर्च। अ॒र्च॒यथा॑। यथा॑वि॒दे। वि॒दइति॑वि॒दे॥ योज॑रि॒तृभ्य॑:। ज॒रि॒तृभ्यो॑म॒घवा॑। ज॒रि॒तृभ्य॒इति॑ज॒रि॒तृऽभ्य॑:। म॒घवा॑पुरू॒वसु॑:। म॒घवेति॑म॒घऽवा॑। पु॒रू॒वसु॑स्स॒हस्रे॑णेव। पु॒रु॒वसु॒रिति॑पु॒रु॒ऽवसु॑:। स॒हस्रे॑णॆव॒शिक्ष॑ति। स॒हस्रे॑णॆ॒वेति॑स॒हस्रे॑णऽइव। शिक्ष॒तीति॒शिक्ष॑ति॥  
श॒तानी॑केव॒प्र। श॒तानी॑के॒वेति॑श॒तनी॑काऽइव। प्रजि॑गाति। जि॒गा॒ति॒धृ॒ष्णु॒या। धृ॒ष्णु॒याहन्ति॑। हन्ति॑वृ॒त्राणि॑। वृ॒त्राणि॑दा॒शुषे॑। दा॒शुष॒इति॑दा॒शुषे॑॥ गि॒रेरि॑व॒प्र। गि॒रेरि॒वेति॑गि॒रे:ऽइ॑व। प्ररसा॑:। रसा॑अस्य। अ॒स्य॒पि॒न्वि॒रे। पि॒न्वि॒रेदत्रा॑णि। दत्रा॑णिपुरु॒भोज॑स:। पु॒रु॒भोज॑स॒इति॑पु॒रु॒ऽभोज॑स:॥  
आत्वा॑। त्वा॒सु॒तास॑:। सु॒तास॒इन्द॑व:। इन्द॑व॒मदा॑:। मदा॒य:। यइ॑न्द्र। इ॒न्द्र॒गि॒र्व॒ण॒:। गि॒र्व॒ण॒इति॑गिर्वण:॥ आपो॒नु। नुव॑ज्रिन्। व॒ज्रि॒न्ननु॑। अन्वो॒क्यं॑। ओ॒क्यं॑१॒॑सर॑:। सर॑:पृ॒णन्ति॑। पृ॒णन्ति॑शूर। शू॒र॒राध॑से। राध॑स॒इति॒राध॑से॥  
अ॒ने॒हसं॑प्र॒तर॑णं। प्र॒तर॑णंवि॒वक्ष॑णं। प्र॒तर॑ण॒मिति॑प्र॒ऽतर॑णं। वि॒वक्ष॑णं॒मध्व॑:। मध्व॒स्स्वाधि॑ष्टं। स्वाधि॑ष्टमीं। ईं॒पि॒ब॒। पि॒बेति॑पिब॥ आयथा॑। यथा॑मन्दसा॒न:। म॒न्दा॒सा॒न:कि॒रासि॑। कि॒रासि॑न:। न॒:प्र। प्रक्षु॒द्रेव॑। क्षु॒द्रेव॒त्मना॑। क्षु॒द्रेववेति॑क्षु॒द्राऽइ॑व। त्मना॑धृ॒षत्। धृ॒षदिति॑धृ॒षत्॥  
आन॑:। न॒स्स्तोमं॑। स्तोम॒मुप॑। उप॑द्र॒वत्। द्र॒वध्दि॑या॒न:। हि॒या॒नोअश्व॑:। अश्वो॒न। नसो॒तृभि॑:। सो॒तृभि॒रिति॑सो॒तृऽभि॑:॥ यन्ते॑। ते॒स्व॒धा॒व॒न्। स्व॒धा॒व॒त्स्व॒दय॑न्ति। स्व॒धा॒व॒न्निति॑स्वधाऽवन्। स्व॒दय॑न्तिधे॒नव॑:। धे॒नव॒इन्द्र॑। इन्द्र॒कण्वे॑षु। कण्वे॑षुरा॒तय॑:। रा॒तय॒इति॑रा॒तय॑:॥ 14 ॥  
उ॒ग्रन्न। नवी॒रं। वी॒रन्नम॑सा। नम॒सोप॑। उप॑सेदिम। से॒दि॒म॒विभू॑तिं। विभू॑ति॒मक्षि॑तावसुं। विभू॑ति॒मिति॒विऽभू॑तिं। अक्षि॑तावसु॒मित्यक्षि॑तऽवसुं॥ उ॒द्रीव॑वज्रिन्। उ॒द्रीवेत्यु॒द्रीऽइ॑व। व॒ज्रि॒न्न॒व॒त:। अ॒व॒तोन। नसि॑ञ्च॒ते। सि॒ञ्च॒तेक्षर॑न्ति। क्षर॑न्तीन्द्र। इ॒न्द्र॒धी॒तय॑:। धी॒तय॒इति॑धी॒तय॑:॥  
यध्द॑। ह॒नू॒नं। नू॒नंयत्। यद्वा॑। वा॒य॒ज्ञे। य॒ज्ञेयत्। यद्वा॑। वा॒पृ॒थि॒व्यां। पृ॒थि॒व्यामधि॑। अधीत्यधि॑॥ अतो॑न:। नो॒य॒ज्ञं। य॒ज्ञमा॒शुभि॑:। आ॒शुभि॑र्महेमते। आ॒शुभि॒रित्या॒शुऽभि॑:। म॒हे॒म॒त॒उ॒ग्र:। म॒हे॒म॒त॒इति॑महेऽमते। उ॒ग्रउ॒ग्रेभि॑:। उ॒ग्रेभि॒राग॑हि। आग॑हि। ग॒हीति॑गहि॥  
अ॒जि॒रासो॒हर॑य:। हर॑यो॒ये। येते॑। त॒आ॒शव॑:। आ॒शवो॒वाता॑इव। वाता॑इ॒वेति॒वाता॑:ऽइव। प्र॒स॒क्षिण॒इतिप्र॑ऽस॒क्षिण॑:॥ येभि॒रप॑त्यं। अप॑त्यं॒मनु॑ष:। मनु॑ष:प॒रीय॑से। प॒रीय॑से॒येभि॑। प॒रीय॑स॒इति॑प॒रि॒ऽईय॑से। येभि॒र्विश्वं॑। विश्वं॒स्व॑:। स्व॑र्दृ॒शे। दृ॒शइति॑दृ॒शे॥  
ए॒ताव॑तस्ते। त॒ई॒म॒हे॒। ई॒म॒ह॒इन्द्र॑। इन्द्र॑सु॒म्नस्य॑। सु॒म्नस्य॒गोम॑त:। गोम॑त॒इति॒गोऽम॑त:॥ यथा॒प्र। प्राव॑:। आव॑:। आवो॑मघवन्। म॒घ॒व॒न्मेध्या॑तिथिं। म॒घ॒व॒न्निति॑मघऽवन्। मेध्या॑तिथिं॒यथा॑। मेध्या॑तिथि॒मिति॒मेध्य॑ऽअतिथिं। यथा॒नीपा॑तिथिं। नीपा॑तिथिं॒धने॑। नीपा॑तिथि॒मिति॒नीप॑ऽअतिथिं। धन॒इति॒धने॑॥  
यथा॒कण्वे॑। कण्वे॑मघवन्। म॒घ॒व॒न्त्र॒सद॑स्यवि। म॒घ॒व॒न्निति॑मघऽवन्। त्र॒सद॑स्यवि॒यथा॑। यथा॑प॒क्थे। प॒क्थेदश॑व्रजे। दश॑व्रज॒इति॒दश॑ऽव्रजे॥ यथा॒गोश॑र्ये। गोश॑र्ये॒अस॑नो:। गोस॑र्य॒इति॒गोऽश॑र्ये। अस॑नोरृ॒जिस्व॑नि। ऋ॒जिश्व॒नीन्द्र॑। इन्द्र॒गोम॑त्। गोम॒ध्दिर॑ण्यवत्। गोम॒दिति॒गोऽम॑त्। हिर॑ण्यव॒दिति॒हिर॑ण्यवत्॥ 15 ॥  
