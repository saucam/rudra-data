

  
हरिःॐ॥ यइ॑न्द्र। इ॒न्द्र॒चेत॑मः। चेत॑मो॒मदः॑। मद॑श्शविष्ठ। श॒वि॒ष्ठ॒चेत॑ति। चेत॒तीति॒चेत॑ति॥ येना॒हंसि॑। हंसि॒नि। न्य१॒॑अ॒त्रिणं॑। अ॒त्रिणं॒तं। तमी॑महे। ई॒म॒ह॒इती॑महे॥  
येना॒दश॑ग्वं। दश॑ग्व॒मध्रि॑गुं। दश॑ग्व॒मिति॒दश॑ऽग्वं। अध्रि॑गुंवे॒पय॑न्तं। अध्रि॑गु॒मित्यध्रि॑ऽगुं। वे॒पय॑न्तं॒स्व॑र्नरं। स्व॑र्नर॒मिति॒स्वः॑ऽनरं॥ येना॑समु॒द्रं। स॒मु॒द्रमावि॑थ। आवि॑था॒तं। तमी॑महे। ई॒म॒ह॒इती॑महे॥  
एन॒सिन्धुं॑। सिन्धुं॑म॒हीः। म॒हीर॒पः। अ॒पोरथाँ॑इव। रथाँ॑वप्रचो॒दयः॑। रथा॑नि॒वेति॒रथा॑न्ऽइव। प्र॒चो॒दय॒इति॑प्र॒ऽचो॒दयः॑॥ पन्था॑मृ॒तस्य॑। ऋ॒तस्य॒यात॑वे। यात॑वे॒तं। तमी॑महे। ई॒म॒ह॒इती॑महे॥  
इ॒मंस्तोमं॑। स्तोम॑म॒भिष्ट॑ये। अ॒भिष्ट॑येघृ॒तं। घृ॒तन्न। नपू॒तं। पू॒तम॑द्रिवः। अ॒द्रि॒व॒इत्य॑द्रिऽवः॥ येना॒नु। नुस॒द्य। स॒द्यओज॑सा। ओज॑साव॒वक्षि॑थ। व॒वक्षि॒थेति॑व॒वक्षि॑थ॥  
इ॒मञ्जु॑षस्व। जु॒ष॒स्व॒गि॒र्व॒णः॒। गि॒र्व॒ण॒स्स॒मु॒द्रइ॑व। स॒मु॒द्र॒इ॑वपिन्वते। स॒मु॒द्र॒इ॒वेति॑स॒मु॒द्रःऽइ॑व। पि॒न्व॒त॒इति॑पिन्वते॥ इन्द्र॒विश्वा॑भिः। विश्वा॑भिरू॒तिभिः॑। ऊ॒तिभि॑र्व॒वक्षि॑थ। ऊ॒तिभि॒रित्यू॒तिऽभिः॑। व॒वक्षि॒थेति॑व॒वक्षि॑थ॥ 1 ॥  
योनः॑। नो॒दे॒वः। दे॒वःप॑रा॒वतः॑। प॒रा॒वत॑स्सखित्व॒नाय॑। प॒रा॒वत॒इति॑प॒रा॒ऽवतः॑। स॒खि॒त्व॒नाय॑मामहे। स॒खि॒त्व॒नायेति॑स॒खि॒ऽत्व॒नाय॑। म॒म॒ह॒इति॑ममहे॥ दि॒वोन। नवृ॒ष्टिं। वृ॒ष्टिम्प्र॒थय॑न्। प्र॒थय॑न्व॒वक्षि॑थ। व॒वक्षि॒थेति॑व॒वक्षि॑थ॥  
व॒व॒क्षुर॑स्य। अ॒स्य॒के॒तवः॑। के॒तव॑उ॒त। उ॒तवज्रोः॑। वज्रो॒गभ॑स्त्योः। गभ॑स्त्यो॒रिति॒गभ॑स्त्योः॥ यत्सूर्यः॑। सूर्यो॒न। नरोद॑सी। रोद॑सी॒अव॑र्धयत्। रोद॑सी॒इति॒रोद॑सी। अव॑र्धय॒दित्यव॑र्धयत्॥  
यदि॑प्रवृध्द। प्र॒वृ॒ध्द॒स॒त्प॒ते॒। प्र॒वृ॒ध्दे॒ति॑प्रऽवृध्द। स॒त्प॒ते॒स॒हस्रं॑। स॒त्प॒त॒इति॑सत्ऽपते। स॒हस्रं॑महि॒षान्। म॒हि॒षाँअघः॑। अघ॒इत्यघः॑॥ आदित्। इत्ते॑। त॒इ॒न्द्रि॒यं। इ॒न्द्रि॒यम्महि॑। महि॒प्र। प्रवा॑वृधे। व॒वृ॒ध॒इति॑ववृधे॥  
इन्द्र॒स्सूर्य॑स्य। सूर्य॑स्यर॒श्मिभिः॑। र॒श्मिभि॒र्नि। र॒श्मिभि॒रिति॑र॒श्मिऽभिः॑। न्य॑र्शसा॒नं। अ॒र्श॒सा॒नमो॑षति। ओ॒ष॒तीत्यो॑षति॥ अ॒ग्निर्वने॑व। वने॑वसास॒हिः। वने॒वेति॒वना॑ऽइव। सा॒स॒हिःप्र। स॒स॒हिरिति॑स॒स॒हिः। प्रवा॑वृधे। व॒वृ॒धइति॑व॒वृ॒धे॥  
इ॒यन्ते॑। त॒ऋ॒त्विया॑वती। ऋ॒त्विया॑वतीधी॒तिः। ऋ॒त्विय॑व॒तीत्यृ॒त्विय॑ऽवती। धी॒तिरे॑ति। ए॒ति॒नवी॑यसी। नवी॑य॒सीति॒नवी॑यसि॥ स॒प॒र्यन्ती॑पुरुप्रि॒या। पु॒रु॒प्रि॒यामिमी॑ते। पु॒रु॒प्रि॒येति॑पु॒रु॒ऽप्रि॒या। मि॒मी॒त॒इत्। इदितीत्॥ 2 ॥  
गर्भो॑य॒ज्ञस्य॑। य॒ज्ञस्य॑देव॒युः। दे॒व॒युःक्रतुं॑। दे॒व॒युरिति॑दे॒व॒ऽयुः। क्रतुं॑पुनीत। पु॒नी॒त॒आ॒नु॒षक्। आ॒नु॒षगित्या॑नु॒षक्॥ स्तोमै॒रिन्द्र॑स्य। इन्द्र॑स्यवावृधे। वा॒वृ॒धे॒मिमी॑ते। व॒वृ॒ध॒इति॑ववृधे। मिमी॑त॒इत्। इदितीत्॥  
स॒निर्मि॒त्रस्य॑। मि॒त्रस्य॑पप्रथे। प॒प्रथ॒इन्द्रः॑। इन्द्र॒स्सोम॑स्य। सोम॑स्यपी॒तये॑। पी॒तय॒इति॑पी॒तये॑॥ प्राची॒वाशी॑व। वाशी॑वसुन्व॒ते। सु॒न्व॒तेमिमी॑ते। मिमी॑त॒इत्। इदितीत्॥  
यंविप्राः॑। विप्रा॑उ॒क्थवा॑हसः। उ॒क्थवा॑हसो॒भि। उ॒क्थवा॑हस॒इत्यु॒क्थऽवा॑हसः। अ॒भि॒प्र॒म॒न्दुः। प्र॒म॒न्दुरा॒यवः॑। आ॒यव॒इत्या॒यवः॑॥ घृ॒तन्न। नपि॑प्ये। पि॒प्य॒आ॒सनि॑। आ॒सन्यृ॒तस्य॑। ऋ॒तस्य॒यत्। यदितीत्॥  
उ॒तस्व॒राजे॑। स्व॒राजे॒अदि॑तिः। स्व॒राज॒इति॑स्व॒ऽराजे॑। अदि॑ति॒स्तोमं॑। स्तोम॒मिन्द्रा॑य। इन्द्रा॑यजीजनत्। जी॒ज॒न॒दिति॑जीजनत्॥ पु॒रु॒प्र॒शस्त॒मू॒तये॑। पु॒रु॒प्र॒श॒स्तमिति॑पु॒रु॒ऽप्र॒श॒स्तं। ऊ॒तय॑ऋ॒तस्य॑। ऋ॒तस्य॒यय्। यदिति॒यत्॥  
अ॒भिवह्न॑यः। वह्न॑यऊ॒तये॑। ऊ॒तयेनू॑षत। अनू॑षत॒प्रश॑स्तये। प्रश॑स्तय॒इति॒प्रऽश॑स्तये॥ नदे॑व। दे॒व॒विव्र॑ता। विव्र॑ता॒हरी॑। विव्र॒तेति॒विऽव्र॑ता। हरी॑ऋ॒तस्य॑। हरी॒इति॒हरी॑। ऋ॒तस्य॒यत्। यदिति॒यत्॥ 3 ॥  
यत्सोमं॑। सोम॑मिन्द्र। इ॒न्द्र॒विष्ण॑वि। विष्ण॑वि॒यत्। यद्वा॑। वा॒घ॒। घ॒त्रि॒ते। त्रि॒तआ॒प्त्ये। आ॒प्त्यइत्या॒प्त्ये॥ यद्वा॑। वा॒मरुत्सु॑। म॒रुत्सु॒मन्द॑से। म॒रुत्स्विति॑म॒रुत्ऽसु॑। मन्द॑से॒सं। समिन्दु॑भिः। इन्दु॑भि॒रितीन्दु॑ऽभिः॥  
यद्वा॑। वा॒श॒क्रः। श॒क्रःप॑रा॒वति॑। प॒रा॒वति॑समु॒द्रे। प॒रा॒वतीति॑प॒रा॒ऽवति॑। स॒मु॒द्रेअधि॑। अधि॒मन्द॑से। मन्द॑स॒इति॒मन्द॑से॥ अ॒स्माक॒मित्। इत्सु॒ते। सु॒तेर॑ण। र॒णा॒सं। समिन्दु॑भिः। इन्दु॑भि॒रितीन्दु॑ऽभिः॥  
यद्वा॑। वासि॑। असि॑सुन्व॒तः। सु॒न्व॒तोवृ॒धः। वृ॒धोयज॑मानस्य। यज॑मानस्यसत्पते। स॒त्प॒त॒इति॑सत्ऽपते॥ उ॒क्थेवा॑। वा॒यस्य॑। यस्य॒रण्य॑सि। रण्य॑सि॒सं। समिन्दु॑भिः। इन्दु॑भि॒रितीन्दु॑ऽभिः॥  
दे॒वन्दे॑वंवः। दे॒वन्दे॑व॒मिति॑दे॒वंऽदे॑वं। वोव॑से। अव॑स॒इन्द्र॑मिन्द्रं। इन्द्र॑मिन्द्रङ्गृणी॒षणि॑। इन्द्र॑मिन्द्र॒मितीन्द्रं॑ऽइन्द्रं। गृ॒णी॒षणीति॑गृ॒णी॒षणि॑॥ अधा॑य॒ज्ञाय॑। य॒ज्ञाय॑तु॒र्वणॆ॑। तु॒र्वणॆ॒वि। व्या॑नशुः। आ॒न॒शुरित्या॑नशुः॥  
य॒ज्ञेभि॑र्य॒ज्ञवा॑हसं। य॒ज्ञवा॑हसं॒सोमे॑भिः। य॒ज्ञवा॑हस॒मिति॑य॒ज्ञऽवा॑हसं। सोमे॑भिस्सोम॒पात॑मं। सो॒म॒पात॑म॒मिति॑सो॒म॒ऽपात॑मं॥ होत्रा॑भि॒रिन्द्रं॑। इन्द्रं॑वावृधुः। वा॒वृ॒धुर्वि। व॒वृ॒धिरिति॑ववृधुः। व्या॑नशुः। आ॒न॒शु॒रित्या॑नशुः॥ 4 ॥  
म॒हीर॑स्य॒प्रणी॑तयःपू॒र्वीरु॒तप्रश॑स्तयः॥ विश्वा॒वसू॑नि। वसू॑निदा॒शुषे॑। दा॒शुषे॒वि। व्या॑नशुः। आ॒न॒शु॒रित्या॑नशुः॥  
इन्द्रं॑वृ॒त्राय॑। वृ॒त्राय॒हन्त॑वे। हन्त॑वेदे॒वासः॑। दे॒वासो॑दधि॒रे। द॒धि॒रेपु॒रः। पु॒रइति॑पु॒रः॥ इन्द्रं॒वाणीः॑। वाणी॑रनूषत। अ॒नू॒ष॒ता॒सं। समोज॑से। ओज॑स॒इत्योज॑से॥  
म॒हान्तं॑महि॒ना। म॒हि॒नाव॒यं। व॒यंस्तोमे॑भिः। स्तोमे॑भिर्हवन॒श्रुतं॑। ह॒व॒न॒श्रुत॒मिति॑ह॒व॒न॒ऽश्रुतं॑॥ अ॒र्कैर॒भि। अ॒भिप्र। प्रणॊ॑नुमः। नो॒नु॒म॒स्सं। समोज॑से। ओज॑स॒इत्योज॑से॥  
नयं। यंवि॑विक्तः। वि॒वि॒क्तोरोद॑सी। रोद॑सी॒न। रोद॑सी॒इति॒रोद॑सी। नान्तरि॑क्षाणि। अ॒न्तरि॑क्षाणिव॒ज्रिणं॑। व॒ज्रिण॒मिति॑व॒ज्रिणं॑॥ अमा॒दित्। इद॑स्य। अ॒स्य॒ति॒त्वि॒षे॒। ति॒त्वि॒षे॒सं। समोज॑सः। ओज॑स॒इत्योज॑सः॥  
यदि॑न्द्र। इ॒न्द्र॒पृ॒त॒नाज्ये॑। पृ॒त॒नाज्ये॑दे॒वाः। दे॒वास्त्वा॑। त्वा॒द॒धि॒रे॒। द॒धि॒रे॒पु॒रः। पु॒रइति॑पु॒रः॥ आदित्। इत्ते॑। ते॒ह॒र्य॒ता। ह॒र्य॒ताहरी॑। हरी॑ववक्षतुः। हरी॒इति॒हरी॑। व॒व॒क्ष॒तु॒रिति॑ववक्षतुः॥ 5 ॥  
य॒दावृ॒त्रं। वृ॒त्रन्न॑दी॒वृतं॑। न॒दी॒वृतं॒शव॑सा। न॒दी॒वृत॒मिति॑न॒दी॒ऽवृतं॑। शव॑सावज्रिन्। व॒ज्रि॒न्नव॑धीः। अव॑धी॒रित्यव॑धीः॥ आदित्ते॑हर्य॒ताहरी॑ववक्षतुः॥  
य॒दाते॑। ते॒विष्णुः॑। विष्णु॒रोज॑सा। ओज॑सा॒त्रीणि॑। त्रीणि॑प॒दा। प॒दावि॑चक्र॒मे। वि॒च॒क्र॒मइति॑वि॒ऽच॒क्र॒मे॥ आदित्ते॑हर्य॒ताहरी॑ववक्षतुः।  
य॒दाते॑। ते॒ह॒र्य॒ता। ह॒र्य॒ताहरी॑। हरी॑वावृ॒धाते॑। हरी॒इति॒हरी॑। वा॒वृ॒धाते॑दि॒वेदि॑वे। व॒वृ॒धाते॒इति॑व॒वृ॒धाते॑। दि॒वेदि॑व॒इति॑दि॒वेऽदि॑वे॥ आदित्ते॒विश्वा॑। विश्वा॒भुव॑नानि। भुव॑नानियेमिरे। ये॒मि॒र॒इति॑येमिरे॥  
य॒दाते॑। ते॒मारु॑तीः। मारु॑ती॒र्विशः॑। विश॒स्तुभ्यं॑। तुभ्य॑मिन्द्र। इ॒न्द्र॒नि॒ये॒मि॒रे॒। नि॒ये॒मि॒र॒इति॑निऽयेमिरे॥ आदित्ते॒विश्वा॒भुव॑नानियेमिरे॥  
य॒दासूर्यं॑। सूर्य॑म॒मुं। अ॒मुन्दि॒वि। दि॒विशु॒क्रं। शु॒क्रञ्ज्योतिः॑। ज्योति॒रधा॑रयः। अधा॑रय॒इत्यधा॑रयः॥ आदित्ते॒विश्वा॒भुव॑नानियेमिरे॥  
इ॒मान्ते॑। त॒इ॒न्द्र॒। इ॒न्द्र॒सु॒ष्टु॒तिं। सु॒ष्टु॒तिंविप्रः॑। सु॒स्तु॒तिमिति॑सु॒ऽस्तु॒तिं। विप्र॑इयर्ति। इ॒य॒र्ति॒धी॒तिभिः॑। धी॒तिभि॒रिति॑धी॒तिऽभिः॑॥ जा॒मिम्प॒देव॑। प॒देव॒पिप्र॑तीं। पिप्र॑तीं॒प्र। प्राध्व॒रे। अ॒ध्व॒रइत्य॑ध्व॒रे॥  
यद॑स्य। अ॒स्य॒धाम॑नि। धाम॑निप्रि॒ये। प्रि॒येस॑मीची॒नासः॑। स॒मि॒चीनासो॒अस्व॑रन्। स॒मी॒चीनास॒इति॑सं॒ऽई॒ची॒नासः॑। अस्व॑र॒न्नित्य॑स्वरन्॥ नाभा॑य॒ज्ञस्य॑। य॒ज्ञस्य॑दो॒हना॑। दो॒हना॒प्र। प्राध्व॒रे। अ॒ध्व॒रइत्य॑ध्व॒रे॥  
सु॒वीर्यं॒स्वश्व्यं॑। सु॒वीर्य॒मिति॑सु॒ऽवीर्यं॑। स्वश्व्यं॑सु॒गव्यं॑। स्वश्व्य॒मिति॑सु॒ऽअश्व्यं॑। सु॒गव्य॑मिन्द्र। इ॒न्द्र॒द॒ध्दि॒। द॒ध्दि॒नः॒। न॒इति॑नः॥ होते॑वपू॒र्वचि॑त्तये। होते॒वेति॒होता॑ऽइव। पू॒र्वचि॑त्तये॒प्र। पू॒र्वचि॑त्तय॒इति॑पू॒र्वऽचि॑त्तये। प्राध्व॒रे। अ॒ध्व॒रइत्य॑ध्व॒रे॥ 6 ॥  
