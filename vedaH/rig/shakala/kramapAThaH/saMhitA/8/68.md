

  
हरि:ॐ॥ अत्वा॑। त्वा॒रथं॑। रथं॒यथा॑। यथो॒तये॑। ऊ॒तये॑सु॒म्नाय॑। सु॒म्नाय॑वर्तयामसि। व॒र्त॒या॒म॒सीति॑वर्तयामसि॥ तु॒विकू॒र्मिमृ॑ती॒षहं॑। तु॒वि॒कू॒र्मिति॑तु॒वि॒ऽकू॒र्मिं। ऋ॒ती॒षह॒मिन्द्र॑। ऋ॒ति॒सह॒मित्यृ॑ति॒ऽसहं॑। इन्द्र॒शवि॑ष्ठ। शवि॑ष्ठ॒सत्प॑ते। सत्प॑त॒इति॒सत्ऽप॑ते॥  
तुवि॑शुष्म॒तुवि॑क्रतो। तुवि॑शु॒ष्मेति॒तुवि॑ऽशुष्म। तुवि॑क्रतो॒शची॑व:। तुवि॑क्रतो॒इति॒तुवि॑ऽक्रतो। शची॑वो॒विश्व॑या। शची॑व॒इति॒शची॑ऽव:। विश्व॑यामते। म॒त॒इति॑मते॥ आप॑प्राथ। प॒प्रा॒थ॒म॒हि॒त्व॒ना। म॒हि॒त्व॒नेति॑म॒हि॒ऽत्व॒ना॥  
यस्य॑ते। ते॒म॒हि॒ना। म॒हि॒नाम॒ह:। म॒ह:परि॑। परि॑ज्मा॒यन्तं॑। आ॒यन्त॑मी॒यतु॑:। ई॒यतु॒रिती॒यतु॑:॥ हस्ता॒वज्रं॑। वज्रं॑हिर॒ण्ययं॑। हि॒र॒ण्यय॒मिति॑हि॒र॒ण्ययं॑॥  
वि॒श्वान॑रस्यव:। व॒स्पतिं॑। पति॒मना॑नतस्य। अना॑नतस्य॒शव॑स:। शव॑स॒इति॒शव॑स:॥ एवै॑श्च। च॒च॒र्ष॒णी॒नां। च॒र्ष॒णी॒नामू॒ती। ऊ॒तीहु॑वे। हु॒वे॒रथा॑नां रथा॑ना॒मिति॒रथा॑नां॥  
अ॒भिष्ट॑येस॒धावृ॑धं। स॒दावृ॑धं॒स्व॑र्मीह्ळॆषु। स॒दावृ॑ध॒मिति॑स॒दाऽवृ॑धं। स्व॑र्मीह्ळेषु॒यं। स्व॑र्मीह्ळॆ॒ष्विति॒स्व॑:ऽमीह्ळेषु। यन्नर॑:। नर॒इति॒नर॑:॥ नाना॒हव॑न्ते। हव॑न्तऊ॒तये॑। ऊ॒तय॒इत्यू॒तये॑॥ 1 ॥  
प॒रोमा॑त्र॒मृची॑षमं। प॒रोमा॑त्र॒मिति॑प॒र:ऽमा॑त्रं। ऋची॑षम॒मिन्द्रं॑। इन्द्र॑मु॒ग्रं। उ॒ग्रंसु॒राध॑सं। सु॒राध॑स॒मिति॑सु॒ऽराध॑सं॥ ईशा॑नञ्चित्। चि॒द्वसू॑नां। वसू॑ना॒मिति॒वसू॑नां॥  
तन्तं॑। त॒मिद्राध॑से। राध॑सेम॒हे। म॒हइन्द्रं॑। इन्द्रं॑चोदामि। चो॒दा॒मि॒पी॒तये॑। पी॒तय॒इति॑पी॒तये॑॥ य:पू॒र्व्यां। पू॒र्व्यामनु॑ष्टुतिं। अनु॑ष्टुति॒मीशे॑। अनु॑स्तुति॒मित्यनु॑ऽस्तुतिं। ईशे॑कृष्टी॒नां। कृ॒ष्टी॒नान्नृ॒तु:। नृ॒तुरिति॑नृ॒तु:॥  
नयस्य॑। यस्य॑तेशवशान। श॒व॒सा॒न॒स॒ख्यं। स॒ख्यमा॒नंश॑। आ॒नंश॒मर्त्य॑:। मर्त्य॒इति॒मर्त्य॑:॥ नकि॒श्शवां॑सि। शवां॑सिते। ते॒न॒शु॒:। न॒शु॒रिति॑नशु:॥  
त्वोता॑स॒त्वा। त्वोता॑स॒इति॒त्वाऽऊ॑तस:। त्वायु॒जा। यु॒जाप्सु। अ॒प्सुसूर्ये॑। सूर्ये॑म॒हत्। म॒हध्दनं॑। धन॒मिति॒धनं॑॥ जये॑मपृ॒त्सु। पृ॒त्सुव॑ज्रिव:। व॒ज्रि॒व॒इति॑वज्रिऽव:॥  
तन्त्वा॑। त्वा॒य॒ज्ञेभि॑:। य॒ज्ञेभि॑रीमहे। ई॒म॒हे॒तं। तङ्गी॒र्भि:। गी॒र्भिर्गि॑र्वणस्तम। गी॒र्भिरिति॑गी॒:ऽभि:। गि॒र्व॒ण॒स्तमेति॑गिर्वण:ऽतम॥ इन्द्र॒यथा॑। यथा॑चित्। चि॒दावि॑थ। आवि॑थ॒वाजे॑षु। वाजे॑षुपुरु॒माय्यं॑। पु॒रु॒माय्य॒मिति॑पु॒रु॒ऽमाय्यं॑॥ 2 ॥  
यस्य॑ते। ते॒स्वा॒दु। स्वा॒दुस॒ख्यं। स॒ख्यस्वा॒द्वी। स्वा॒द्वीप्रणी॑ति:। प्रणी॑तिरद्रिव:। प्रणी॑ति॒रिति॒प्रऽनी॑ति:। अ॒द्रि॒व॒इत्य॑द्रिऽव:॥ य॒ज्ञोवि॑तन्त॒साय्य॑:। वि॒त॒न्त॒साय्य॒इति॑वि॒त॒न्त॒साय्य॑:॥  
उ॒रुण॑:। न॒स्त॒न्वे॑। त॒न्वे॒३॒॑तने॑। तन॑उ॒रु। उ॒रुक्षया॑य। क्षया॑यन:। न॒स्कृ॒धि॒। कृ॒धीति॑कृधि॥ उ॒रुण॑:। नो॒य॒न्धि॒। य॒न्धि॒जी॒वसे॑। जी॒वस॒इति॑जी॒वसे॑॥  
उ॒रुन्नृभ्य॑:। नृभ्य॑उ॒रुं। नृभ्य॒इति॒नृऽभ्य॑:। उ॒रुङ्गवे॑। गव॑उ॒रुं। उ॒रुंरथा॑य। रथा॑य॒पन्थां॑। पन्था॒मिति॒पन्थां॑॥ दे॒ववी॑तिम्मनामहे। दे॒ववी॑ति॒मिति॑दे॒वऽवी॑तिं। म॒ना॒म॒ह॒इति॑मनामहे॥  
उप॑मा। मा॒षट्। षड्वाद्वाद्वा॑। द्वाद्वा॒नर॑:। द्वाद्वेति॒द्वाऽद्वा॑। नर॒स्सोम॑स्य। सोम॑स्य॒हर्ष्या॑। हर्ष्येति॒हर्ष्या॑॥ तिष्ठ॑न्तिस्वादुरा॒तय॑:। स्वा॒दु॒रा॒तय॒इति॑स्वा॒दु॒ऽरा॒तय॑:॥  
ऋ॒ज्रावि॑न्दो॒ते। इ॒न्द्रो॒तआद॑दे। आद॑दे। द॒दे॒हरी॑। हरी॒ऋक्ष॑स्य। हरी॒इति॒हरी॑। ऋक्ष॑स्यसू॒नवि॑। सू॒नवीति॑सू॒नवि॑॥ आ॒श्व॒मे॒धस्य॒रोहि॑ता। आ॒श्व॒मेध॒स्येत्या॑श्व॒ऽमेध॑स्य। रोहि॒तेति॒रोहि॑ता॥ 3 ॥  
सु॒रथाँ॑आतिथि॒ग्वे। सु॒रथा॒निति॑सु॒ऽरथा॑न्। आ॒ति॒थि॒ग्वेस्व॑भी॒शून्। आ॒ति॒थि॒ग्वइत्या॑ति॒थि॒ऽग्वे। स्व॒भी॒शूँरा॒र्क्षे। स्व॒भी॒शूनिति॑सु॒ऽअ॒भी॒शून्। आ॒र्क्षइत्या॒र्क्षे॥ आ॒श्व॒मे॒धेसु॒पेश॑स:। आ॒श्व॒मे॒धइत्या॑श्व॒ऽमे॒धे। सु॒पेश॑स॒इति॑सु॒ऽपेश॑स:॥  
षळश्वा॑न्। अश्वाँ॑आतिथि॒ग्वे। आ॒ति॒थि॒ग्वइ॑न्द्रो॒ते। आ॒ति॒थि॒ग्वइत्या॑ति॒थि॒ऽग्वे। इ॒न्द्रो॒तेव॒धूम॑त:। व॒धूम॑त॒इति॑व॒धूऽम॑त:॥ सचा॑पू॒तक्र॑तौ। पू॒तक्र॑तौसनं। पू॒तक्र॑ता॒विति॑पू॒तऽक्र॑तौ। स॒न॒मिति॑सनं॥  
ऐषु॑। एषु॑चेतत्। चे॒त॒द्वृष॑ण्वती। वृष॑ण्वन्त्य॒न्त:। वृष॑ण्व॒तीति॒वृष॑ण्ऽवती। अ॒न्तरृ॒ज्रेषु॑। ऋ॒ज्रेष्वरु॑षी। अरु॒षीत्यरु॑षी॥ स्व॒भी॒शु:कशा॑वती। स्व॒भी॒शुरिति॑सु॒ऽअ॒भी॒शु:। कशा॑व॒तीति॒कशा॑ऽवती॥  
नयु॒ष्मे। यु॒ष्मेवा॑जबन्धव:। वा॑जबन्धवोनिनि॒त्सु:। वा॒ज॒ब॒न्ध॒व॒इति॑वाजऽबन्धव:। नि॒नि॒त्सुश्च॒न। च॒नमर्त्य॑:। मर्त्य॒इति॒मर्त्य॑:॥ अ॒व॒द्यमधि॑। अधि॑दीधरत्। दी॒ध॒र॒दिति॑दीधरत्॥ 4 ॥  
