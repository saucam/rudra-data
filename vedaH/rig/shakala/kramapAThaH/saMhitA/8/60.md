

  
अग्न॒आया॑हि। आया॑हि। या॒ह्य॒ग्निभि॑:। अ॒ग्निभि॒र्होता॑रं। अ॒ग्निभि॒रित्य॒ग्निऽभि॑:। होता॑रन्त्वा। त्वा॒वृ॒णी॒म॒हे॒। वृ॒णी॒म॒ह॒इति॑वृणीमहे॥ आत्वां। त्वाम॑नक्तु। अ॒न॒क्तु॒प्रय॑ता। प्रय॑ताह॒विष्म॑ती। प्रय॒तीति॒प्रऽय॑ती। ह॒विष्म॑ती॒यजि॑ष्ठं। यजि॑ष्ठम्ब॒र्हि:। ब॒र्हिरा॒सदे॑। आ॒सद॒इत्या॒ऽसदे॑॥  
अच्छा॒हि। हित्वा॑। त्वा॒स॒ह॒स॒:। स॒ह॒स॒स्सू॒नो॒। सू॒नो॒अ॒ङ्गि॒र॒:। सू॒नो॒इति॑सूनो। अ॒ङ्गि॒र॒श्श्रुच॑:। श्रुच॒श्चर॑न्ति। चर॑न्त्यध्व॒रे। अ॒ध्व॒रइत्य॑ध्व॒रे॥ ऊ॒र्जोनपा॑तं। नपा॑तङ्घृ॒तके॑शं। घृ॒तके॑शमीमहे। घृ॒तके॑श॒मिति॑घृ॒तऽके॑शं। ई॒म॒हे॒ग्निं। अ॒ग्निंय॒ज्ञेषु॑। य॒ज्ञेषु॑पू॒र्व्यं। पू॒र्व्यमिति॑पू॒र्व्यं॥  
अग्ने॑क॒वि:। क॒विर्वे॒धा:। वे॒धाअ॑सि। अ॒सि॒होता॑। होता॑पावक। पा॒व॒क॒यक्ष्य॑:। यक्ष्य॒इति॒यक्ष्य॑:॥ म॒न्द्रोयजि॑ष्ठ:। यजि॑ष्ठोअध्व॒रेषु॑। अ॒ध्व॒रेष्वीड्य॑:। ईड्यो॒विप्रे॑भि:। विप्रे॑भिश्शुक्र। शु॒क्र॒मन्म॑भि:। मन्म॑भि॒रिति॒मन्म॑ऽभि:॥  
अद्रो॑घ॒माव॑ह। आव॑ह। व॒हो॒श॒त:। उ॒श॒तोय॑विष्ठ्य। य॒वि॒ष्ठ्य॒दे॒वान्। दे॒वाँअ॑जस्र। अ॒ज॒स्र॒वी॒तये॑। वी॒तय॒इति॑वी॒तये॑॥ अ॒भिप्रयां॑सि। प्रयां॑सि॒सुधि॑ता। सुधि॒ताव॑सो। सुधि॒तेति॒सुऽधि॑ता। आव॑सो। व॒सो॒ग॒हि॒। व॒सो॒इति॑वसो। ग॒हि॒मन्द॑स्व। मन्द॑स्वधी॒तिभि॑:। धी॒तिभि॑र्हि॒त:। धी॒तिभि॒रिति॑धी॒तिऽभि॑:। हि॒तइति॑हि॒त:॥  
त्वमित्। इत्स॒प्रथा॑:। स॒प्रथा॑असि। स॒प्रथा॒इति॑स॒ऽप्रथा॑:। अ॒स्यग्ने॑। अग्ने॑त्रात:। त्रा॒त॒रृ॒त:। ऋ॒त:क॒वि:। क॒विरिति॑क॒वि:॥ त्वांविप्रा॑स:। विप्रा॑सस्समिधान:। स॒मि॒धा॒न॒दी॒दि॒व॒:। स॒मि॒धा॒न॒इति॑संऽइधान:। दी॒दि॒व॒आवि॑वासन्ति। दी॒दि॒व॒इति॑दीदिऽव:। आवि॑वासन्ति। वि॒वा॒स॒न्ति॒वे॒धस॑:। वे॒धस॒इति॑वे॒धस॑:॥ 32 ॥  
शोचा॑शोचिष्ठ। शो॒चि॒ष्ठ॒दी॒दि॒हि॒। दी॒दि॒हि॒वि॒शे। वि॒शेमय॑:। मयो॒रास्व॑। रास्व॑स्तो॒त्रे। स्तो॒त्रेम॒हान्। म॒हाँअ॑सि। अ॒सीत्य॑सि॥ दे॒वानां॒शर्म॑न्। शर्म॒न्मम॑। मम॑सन्तु। स॒न्तु॒सू॒रय॑:। सू॒रय॑शत्रू॒षाह॑:। श॒त्रू॒षाह॑स्स्व॒ग्नय॑:। श॒त्रु॒सह॒इति॑श॒त्रु॒ऽसह॑:। स्व॒ग्नय॒इति॑सु॒ऽअ॒ग्नय॑:॥  
यथा॑चित्। चि॒द्वृ॒ध्दं। वृ॒ध्दम॑त॒सं। अ॒त॒समग्ने॑। अग्ने॑सं॒जूर्व॑सि। सं॒जूर्व॑सि॒क्षमि॑। सं॒जूर्व॒सीति॑सं॒ऽजूर्व॑सि। क्षमीति॒क्षमि॑॥ ए॒वाद॑ह। द॒ह॒मि॒त्र॒म॒ह॒:। मि॒त्र॒म॒हो॒य:। मि॒त्र॒म॒ह॒इति॑मित्रऽमह:। योअ॑स्म॒ध्रुक्। अ॒स्म॒ध्रुक्दु॒र्मन्मा॑। अ॒स्म॒ध्रुगित्य॑स्म॒ऽध्रुक्। दु॒र्मन्मा॒क:। कश्च॑। च॒वेन॑ति। वेन॒तीति॒वेन॑ति॥  
मान॑:। नो॒मर्ता॑य। मर्ता॑यरि॒पवे॑। रि॒पवे॑रक्ष॒स्विने॑। र॒क्ष॒स्विने॒मा। माघशं॑साय। अ॒घशं॑सायरीरध:। अ॒घशं॑सा॒येत्य॒घऽशं॑साय। री॒र॒ध॒इति॑रीरध:॥ अस्रे॑धद्भिस्त॒रणि॑भि:। अस्रे॑दद्भि॒रित्यस्रे॑दत्ऽभि:। त॒रणि॑भिर्यविष्ठ्य। त॒रणि॑भि॒रिति॑त॒रणि॑ऽभि:। य॒वि॒ष्ठ्य॒शि॒वेभि॑:। शि॒वेभि॑:पाहि। पा॒हिपा॒युभि॑:। पा॒युभि॒रिति॑पा॒युऽभि॑:॥  
पा॒हिन॑:। नो॒अ॒ग्ने॒। अ॒ग्न॒एक॑या। एक॑यापा॒हि। पा॒ह्यु॑१॒॑त। उ॒तद्वि॒तीय॑या। द्वि॒तीय॒येति॑द्वि॒तीय॑या॥ पा॒हिगी॒र्भि:। गी॒र्भिति॒स्रुभि॑:। गी॒र्भिरिति॑गी॒:ऽभि:। ति॒सृभि॑रूर्जां। ति॒सृभि॒ति॒सृऽभि॑:। ऊ॒र्जां॒प॒ते॒। प॒ते॒पा॒हि। पा॒हिच॑त॒सृभि॑:। च॒त॒सृभि॑र्वसो। च॒त॒सृभि॒रिति॑च॒त॒सृऽभि॑:। व॒सो॒इति॑वसो॥  
पा॒हिविश्व॑स्मात्। विश्व॑स्माद्र॒क्षस॑:। र॒क्षसो॒अरा॑ण्व:। अरा॑व्ण॒:प्र। प्रस्म॑। स्म॒वाजे॑षु। वाजे॑षुन:। नो॒व॒। अ॒वेत्य॑व॥ त्वामित्। इध्दि। हिनेदि॑ष्ठं। नेदि॑ष्ठन्दे॒वता॑तये। दे॒वता॑तयआ॒पिं। दे॒वता॑तय॒इति॑दे॒वऽता॑तये। आ॒पिन्नक्षा॑महे। नक्षा॑महेवृ॒धे। वृ॒धइति॑वृ॒धे॥ 33 ॥  
आन॑:। नो॒अ॒ग्ने॒। अ॒ग्ने॒व॒यो॒वृधं॑। व॒यो॒वृधं॑र॒यिं। व॒यो॒वृध॒मिति॑व॒य॒:ऽवृधं॑। र॒यिम्पा॑वक। पा॒व॒क॒शंस्यं॑। शंस्य॒मिति॒शंस्यं॑॥ रास्वा॑च। च॒न॒:। न॒उ॒प॒मा॒ते॒। उ॒प॒मा॒ते॒पु॒रु॒स्पृहं॑। उ॒प॒मात॒इत्यु॑प॒ऽमाते॑। पु॒रु॒स्पृहं॒सुनी॑ती। पु॒रु॒स्पृह॒मिति॑पु॒रु॒ऽस्पृहं॑। सुनी॑ती॒स्वय॑शस्तरं। सु॒नी॒तीति॒सुऽनी॑ती। स्वय॑शस्तर॒मिति॒स्वय॑श:ऽतरं॥  
येन॒वंशा॑म। वंशा॑म॒पृत॑नासु। पृत॑नासु॒शर्ध॑त:। शर्ध॑त॒स्तर॑न्त:। तर॑न्तोअ॒र्य:। अ॒र्यआ॒दिश॑:। आ॒दिश॒इत्या॒ऽदिश॑:॥ सत्वं। त्वन्न॑:। नो॒व॒र्ध॒। व॒र्ध॒प्रय॑सा। प्रय॑साशचीवसो। श॒ची॒व॒सो॒जिन्व॑। श॒ची॒व॒सो॒इति॑शचीऽवसो। जिन्वा॒धिय॑:। धियो॑वसु॒विद॑:। व॒सु॒विद॒इति॑व॒सु॒ऽविद॑:॥  
शिशा॑नोवृष॒भ:। वृ॒ष॒भोय॑था। य॒था॒ग्नि:। अ॒ग्निश्शृङ्गे॑। शृङ्गे॒दवि॑ध्वत्। शृङ्गे॒इति॒शृङ्गे॑। दवि॑ध्व॒दिति॒दवि॑ध्वत्॥ ति॒ग्माअ॑स्य। अ॒स्य॒हन॑व:। हव॑नो॒न। नप्र॑ति॒धृषे॑। प्र॒ति॒धृषे॑सु॒जम्भ॑:। प्र॒ति॒धृष॒इति॑प्र॒ति॒ऽधृषे॑। सु॒जम्भ॒स्सह॑स:। सु॒जम्भ॒इति॑सु॒ऽजम्भ॑:। सह॑सोय॒यु:। य॒युरिति॑य॒यु:॥  
न॒हिते॑। ते॒अ॒ग्ने॒। अ॒ग्ने॒वृ॒ष॒भ॒। वृ॒ष॒भ॒प्र॒ति॒धृषे॑। प्र॒ति॒धृषे॒जम्भा॑स:। प्र॒ति॒धृष॒इति॑प्र॒ति॒ऽधृषे॑। जम्भा॑सो॒यत्। यद्वि॒तिष्ठ॑से। तिष्ठ॑स॒इति॒तिष्ठ॑से॥ सत्वन्नो॑होत:। हो॒त॒स्सुहु॑तं। होत॒रिति॑होत:। सुहु॑तंह॒वि:। सुहु॑त॒मिति॒सुऽहु॑तं। ह॒विष्कृ॑धि। कृ॒धि॒वंस्व॑। वंस्वा॑न:। नो॒वार्या॑। वार्या॑पु॒रु। पु॒र्विति॑पु॒रु॥  
सेषे॒वने॑षु। वने॑षुमा॒त्रो:। मा॒त्रोस्सं। सन्त्वा॑। त्वा॒मर्ता॑स:। मर्ता॑सइन्ध॒ते। इ॒न्ध॒तइती॑न्ध॒ते॥ अत॑न्द्रोह॒व्या। ह॒व्याव॑हति। व॒ह॒ति॒ह॒विष्कृ॑त:। ह॒विष्कृ॑त॒आत्। ह॒विःकृ॑त॒इत्य॒वि:ऽकृ॑त:। आदित्। इद्दे॒वेषु॑। दे॒वेषु॑राजसि। रा॒ज॒सीति॑राजसि॥ 34 ॥  
स॒प्तहोता॑र:। होता॑र॒स्तं। तमित्। इदी॑ळते। ई॒ळ॒ते॒त्वा॒। त्वा॒ग्ने॑। अग्ने॑सु॒त्यजं॑। सु॒त्यज॒मह्र॑यं। सु॒त्यज॒मिति॑सु॒ऽत्यजं॑। अह्र॑य॒मित्यह्र॑यं॥ भि॒नत्स्यद्रिं॑। अद्रिं॒तप॑सा। तप॑सा॒वि। विशो॒चिषा॑। शो॒चिषा॒प्र। प्राग्ने॑। अग्ने॑तिष्ठ। ति॒ष्ठ॒जना॑न्। जनाँ॒अति॑। अतीत्यति॑॥  
अ॒ग्निम॑ग्निंव:। अ॒ग्निम॑ग्नि॒मित्य॒ग्निंऽअ॑ग्निं। वो॒अध्रि॑गुं। अध्रि॑गुंहु॒वेम॑। अध्रि॑गु॒मित्यध्रि॑ऽगुं। हु॒वेम॑वृ॒क्तब॑र्हिष:। वृ॒क्तब॑र्हि॒षइति॑वृ॒क्तऽब॑र्हिष:॥ अ॒ग्निंहि॒तप्र॑यस:। हि॒तप्र॑यसश्शश्व॒तीषु॑। हि॒तप्र॑यस॒इति॑हि॒तऽप्र॑यस:। श॒श्व॒तीष्वाहोता॑रं। होता॑रञ्चर्षणी॒नां। च॒र्ष॒णी॒नामिति॑च॒र्ष॒णीनां॥  
केते॑न॒शर्म॑न्। शर्म॑न्त्सचते। स॒च॒ते॒सु॒षा॒मणि॑। सु॒षा॒मण्यग्ने॑। सु॒सा॒मनीति॑सु॒ऽसा॒मनि॑। अग्ने॒तुभ्यं॑। तुभ्यं॑चिकि॒त्वना॑। चि॒कि॒त्वनेति॑चि॒कि॒त्वना॑॥ इ॒ष॒ण्यया॑न:। न॒:पु॒रु॒रूपं॑। पु॒रु॒रूप॒माभ॑र। पु॒रु॒रूप॒मिति॑पु॒रु॒ऽरूपं॑। आभ॑र। भ॒र॒वाजं॑। वाजं॒नेदि॑ष्ठं। नेदि॑ष्ठमू॒तये॑। ऊ॒तय॒इत्यू॒तये॑॥  
अग्ने॒जरि॑त:। जरि॑तर्वि॒श्पति॑:। वि॒श्पति॑स्तेपा॒न:। ते॒पा॒नोदे॑व। दे॒व॒र॒क्षस॑:। र॒क्षस॒इति॑र॒क्षस॑:॥ अप्रो॑षिवान्गृ॒हप॑ति:। अप्रो॑षिवा॒नित्यप्रो॑षिऽवान्। गृ॒हप॑तिर्म॒हान्। गृ॒हप॑ति॒रिति॑गृ॒हऽप॑ति:। म॒हाँअ॑सि। अ॒सि॒दि॒व:। दि॒वस्पा॒यु:। पा॒युर्दु॑रोण॒यु:। दु॒रो॒ण॒युरिति॑दु॒रो॒णऽयु:॥  
मान॑:। नो॒रक्ष॑:। रक्षो॒आवे॑शीत्। आवे॑शीत्। वे॒शी॒दा॒घृ॒णी॒व॒सो॒। आ॒घृ॒णी॒व॒सो॒मा। आ॒घृ॒णि॒व॒सो॒इत्या॑घृणिऽवसो। माया॒तु:। या॒तुर्या॑तु॒माव॑तां। या॒तु॒माव॑ता॒मिति॑या॒तु॒ऽमाव॑तां॥ प॒रो॒गव्यू॒त्यनि॑रां। प॒रो॒गव्यू॒तीति॑प॒र॒:ऽगव्यू॑ति। अनि॑रा॒मप॑। अप॒क्षुधं॑। क्षुध॒मग्ने॑। अग्ने॒सेधं॑। सेध॑रक्ष॒स्विन॑:। र॒क्ष॒स्विन॒इति॑र॒क्ष॒स्विन॑:॥ 35 ॥  
