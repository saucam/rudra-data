

  
हरिःॐ॥ दू॒रादि॒हेव॑। इ॒हेव॒यत्। इ॒हेवेती॒हऽइ॑व। यत्स॒ती। स॒त्य॑रु॒रप्सुः॑। अ॒रु॒णप्सु॒रशि॑श्वतत्। अ॒रु॒णप्स्वित्य॑रु॒णऽप्सुः॑। अशि॑श्वि॒तदित्यशि॑श्वितत्॥ विभा॒नुं। भा॒नुंवि॒श्वधा॑। वि॒श्वधा॑तनत्। अ॒त॒न॒दित्य॑तनत्॥  
नृ॒वद्द॑स्रा। नृ॒वदिति॑नृ॒ऽवत्। द॒स्रा॒म॒नो॒युजा॑। म॒नो॒युजा॒रथे॑न। म॒नो॒युजेति॑म॒नः॒ऽयुजा॑। रथे॑नपृथु॒पाज॑सा। पृ॒थु॒पाज॒सेति॑पृ॒थु॒ऽपाज॑सा॥ सचे॑थेअश्विना। सचे॑थे॒इति॒सचे॑थे। अ॒श्वि॒नो॒षसं॑। उ॒षस॒मित्यु॒षसं॑॥  
यु॒वाभ्यां॑वाजिनीवसू। वा॒जि॒नी॒व॒सू॒प्रति॑। वा॒जि॒नी॒व॒सू॒इति॑वाजिनीऽवसू। प्रति॒स्तोमाः॑। स्तोमा॑अदृक्षत। अ॒दृ॒क्ष॒तेत्य॑दृक्षत॥ वाचं॑दू॒तः। दू॒तोयथा॑। यथो॑हि॒षे। ओ॒हि॒षइत्यो॑हि॒षे॥  
पु॒रु॒प्रि॒यानः॑। न॒ऊ॒तये॑। ऊ॒तये॑पुरुम॒न्द्रा। पु॒रु॒म॒न्द्रापु॑रू॒वसू॑। पु॒रु॒म॒न्द्रेति॑पु॒रु॒ऽम॒न्द्रा। पु॒रु॒वसू॒इति॑पु॒रु॒ऽवसू॑॥ स्तु॒षेकण्वा॑सः। कण्वा॑सोअ॒श्विना॑। अ॒श्विनेत्य॒श्विना॑॥  
मंहि॑ष्ठावाज॒सात॑मा। वा॒ज॒सात॑मे॒षय॑न्ता। वा॒ज॒सात॒मेति॑वा॒ज॒ऽसात॑मा। इ॒षय॑न्ताशु॒भः। शु॒पस्पती॑। पती॒इति॒पती॑॥ गन्ता॑रादा॒शुषः॑। दा॒शुषो॑गृ॒हं। गृ॒हमिति॑गृ॒हं॥ 1 ॥  
तासु॑दे॒वाय॑। दे॒वाय॑दा॒शुषे॑। दा॒शुषे॑सुमे॒धां। सु॒मे॒धामवि॑तारिणीं। सु॒मे॒धामिति॑सु॒ऽमे॒धां। अवि॑तारिणी॒मित्यवि॑ऽतारिणीं॥ घृ॒तैर्गव्यू॑तिं। गव्यू॑तिमुक्षतं। उ॒क्ष॒त॒मित्यु॑क्षतं॥  
आनः॑। न॒स्तोमं॑। स्तोम॒मुप॑। उप॑द्र॒वत्। द्र॒वत्तूयं॑। तूयं॑श्ये॒नेभिः॑। श्ये॒नेभि॑रा॒शुभिः॑। आ॒शुभि॒रित्या॒शुऽभिः॑॥ या॒तमश्वे॑भिः। अश्वे॑भिरश्विना। अ॒श्वि॒नेत्य॑श्विना॥  
येभि॑ति॒स्रः। ति॒स्रःप॑रा॒वतः॑। प॒रा॒वतो॑दि॒वः। प॒रा॒वत॒इति॑प॒रा॒ऽवतः॑। दि॒वोविश्वा॑नि। विश्वा॑निरोच॒ना। रो॒च॒नेति॑रो॒च॒ना॥ त्रीँर॒क्तून्। अ॒क्तून्प॑रि॒दीय॑थः। प॒रि॒दीय॑थ॒इति॑प॒रि॒ऽदीय॑थः॥  
उ॒तनः॑। नो॒गोम॑तीः। गोम॑ती॒रिषः॑। गोम॑ती॒रिति॒गोऽम॑तीः। इष॑उ॒त। उ॒तसा॒तीः। सा॒तीर॑ह॒र्विदा॑। अ॒ह॒र्विदेत्य॑हः॒ऽविदा॑॥ विप॒थः। प॒थस्सा॒तये॑। सा॒तये॑सितं। सि॒त॒मिति॑सितं॥  
आनः॑। नो॒गोम॑न्तं। गोम॑न्तमश्विना। अ॒श्वि॒ना॒सु॒वीरं॑। सु॒वीरं॑सु॒रथं॑। सु॒वीर॒मिति॑सु॒ऽवीरं॑। सु॒रथं॑र॒यिं। सु॒रथ॒मिति॑सु॒ऽरथं॑। र॒यिमिति॑र॒यिं॥ वो॒ह्ळामश्वा॑वतीः। अश्वा॑वती॒रिषः॑। अश्व॑व॒तीरित्यश्व॑ऽवतीः। इष॒इतीषः॑॥ 2 ॥  
वा॒वृ॒धा॒नाशु॑भः। व॒वृ॒धा॒नेति॑व॒वृ॒धा॒ना। शु॒भ॒स्प॒ती॒। प॒ती॒दस्रा॑। दस्रा॒हिर॑ण्यवर्तनी। हिर॑ण्यवर्तनी॒इति॒हिर॑ण्यऽवर्तनी॥ पिबतं॑सो॒म्यं। सो॒म्यम्मधु॑। मध्विति॒मधु॑॥  
अ॒स्मभ्यं॑वाजिनीवसू। वा॒जि॒नी॒व॒सू॒म॒घव॑द्भ्यः। वा॒जि॒नी॒व॒सू॒इति॑वाजिनीऽवसू। म॒घव॑द्भ्यश्च। च॒स॒प्रथः॑। स॒प्रथ॒इति॑स॒ऽप्रथः॑॥ छ॒र्दिय॑न्तं। य॒न्त॒मदा॑भ्यं। आदा॑भ्य॒मित्यदा॑भ्यं॥  
निषु। सुब्रह्म॑। ब्रह्म॒जना॑नां। जना॑नां॒या। यावि॑ष्ठं। यावि॑ष्ठं। अवि॑ष्टं॒तूयं॑। तूय॒माग॑तं। आग॑तं। ग॒त॒मिति॑गतं॥ मोषु। स्व१॒॑अ॒न्यान्। अ॒न्याँउप॑। उपा॑रतं। अ॒र॒त॒मित्य॑रतं॥  
अ॒स्यपि॑बतं। पि॒ब॒त॒म॒श्वि॒ना॒। अ॒श्वि॒ना॒यु॒वं। यु॒वम्मद॑स्य। मद॑स्य॒चारु॑णः। चारु॑ण॒इति॒चारु॑णः॥ मध्वो॑रा॒तस्य॑। रा॒तस्य॑धिष्ण्या। धि॒ष्ण्येति॑धिष्ण्या॥  
अ॒स्मेआव॑हतं। आव॑हतं। व॒ह॒तं॒र॒यिं। र॒यिंश॒तव॑न्तं। श॒तव॑न्तंसह॒स्रिणं॑। श॒तव॑न्त॒मिति॑श॒तऽव॑न्तं। स॒ह॒स्रिण॒मिति॑स॒ह॒स्रिणं॑॥ पु॒रु॒क्षुंवि॒श्वधा॑यसं। पु॒रु॒क्षुमिति॑पु॒रु॒ऽक्षुं। वि॒श्वधा॑यस॒मिति॑वि॒श्वऽधा॑यसं॥ 3 ॥  
पु॒रु॒त्राचि॑त्। चि॒ध्दि। हिवां॑। वा॒न्न॒रा॒। न॒रा॒वि॒ह्वय॑न्ते। वि॒ह्वय॑न्तेमनी॒षिणः॑। म॒नी॒षिण॒इति॑म॒नी॒षिणः॑॥ वा॒घद्भि॑रश्विना। वा॒घद्भि॒रिति॑वा॒घत्ऽभिः॑। अ॒श्विनाग॑तं। आग॑तं। ग॒त॒मिति॑गतं॥  
जना॑सोवृ॒क्तब॑र्हिषः। वृ॒क्तब॑र्हिषोह॒विष्म॑न्तः। वृ॒क्तब॑र्हिष॒इति॑वृ॒क्तऽब॑र्हिषः। ह॒विष्म॑न्तोअरं॒कृतः॑। अ॒रं॒कृत॒इत्य॑रं॒ऽकृतः॑॥ यु॒वांह॑वन्ते। ह॒व॒न्ते॒अ॒श्वि॒ना॒। अ॒श्वि॒नेत्य॑श्विना॥  
अ॒स्माक॑म॒द्य। अ॒द्यवां॑। वा॒म॒यं। अ॒यंस्तोमः॑। स्तोमो॒वाहि॑ष्ठः। वाहि॑ष्ठो॒अन्त॑मः। अन्त॑म॒इत्यन्त॑मः॥ यु॒वाभ्यां॑भूतु। भू॒त्व॒श्वि॒ना॒। अ॒श्वि॒नेत्य॑श्विना॥  
योह॑। ह॒वां॒। वां॒मधु॑नः। मधु॑नो॒दृतिः॑। दृति॒राहि॑तः। आहि॑तोरथ॒चर्ष॑णॆ। र॒थ॒चर्ष॑ण॒इति॑र॒थ॒ऽचर्ष॑णॆ॥ ततः॑पिबतं। पि॒ब॒त॒म॒श्वि॒ना॒। अ॒श्वि॒नेत्य॑श्विना॥  
तेन॑नः। नो॒वा॒जि॒नी॒व॒सू॒। वा॒जि॒नी॒व॒सू॒पश्वे॑। वा॒जि॒नी॒व॒सू॒इति॑वाजिनीऽवसू। पश्वे॑तो॒काय॑। तो॒काय॒शं। शङ्गवे॑। गव॒इति॒गवे॑॥ वह॑तं॒पीव॑रीः। पीव॑री॒रिषः॑। इष॒इतीषः॑॥ 4 ॥  
उ॒तनः॑। नो॒दि॒व्याः। दि॒व्याइषः॑। इष॑उ॒त। उ॒तसिन्धू॑न्। सिन्धूँ॑रहर्विदा। अ॒ह॒र्वि॒देत्य॑हःऽविदा॥ अप॒द्वारे॑व। द्वारे॑ववर्षथः। द्वारे॒वेति॒द्वारा॑ऽइव। व॒र्ष॒थ॒इति॑वर्षथः॥  
क॒दावां॑। वां॒तौ॒ग्र्यः। तौ॒ग्र्योवि॑धत्। वि॒ध॒त्स॒मु॒द्रे। स॒मु॒द्रेज॑हितः। ज॒हि॒तो॒न॒रा॒। न॒रेति॑नरा॥ यद्वां॒रथो॒विभि॒ष्पता॑त्॥  
यु॒वङ्कण्वा॑य। कण्वा॑यनासत्या। ना॒स॒त्या॒पि॑रिप्ताय। अपि॑रिप्तायह॒र्म्ये। अपि॑रिप्ता॒येत्यपि॑ऽरिप्ताय। ह॒र्म्यइति॑ह॒र्म्ये॥ शश्व॑दू॒तीः। ऊ॒तीर्द॑शस्यथः। द॒श॒स्य॒थ॒इति॑दशस्यथः॥  
ताभि॒राया॑तं। आया॑तं। या॒त॒मू॒तिभिः॑। ऊ॒तिभि॒र्नव्य॑सीभिः। ऊ॒तिभि॒रित्यू॒तिऽभिः॑। नव्य॑सीभिस्सुश॒स्तिभिः॑। सु॒श॒स्तिभि॒रिति॑सु॒श॒स्तिऽभिः॑॥ यद्वां॑। वां॒वृ॒ष॒ण्व॒सू॒। वृ॒ष॒ण्व॒सू॒हु॒वे॒। वृ॒ष॒ण्व॒सू॒इति॑वृषण्ऽवसू। हु॒व॒इति॑हुवे॥  
यथा॑चित्। चि॒त्कण्वं॑। कण्व॒माव॑तं। आव॑तम्प्रि॒यमे॑धं। प्रि॒यमे॑धमुप॒स्तुतं॑। प्रि॒यमे॑ध॒मिति॑प्रि॒यऽमे॑धं। उ॒प॒स्तुत॒मित्यु॑प॒ऽस्तुतं॑॥ अत्रिं॑शि॒ञ्जारं॑। शि॒ञ्जार॑मश्विना॥ अ॒श्वि॒नेत्य॑श्विना॥ 5 ॥  
यथो॒त। उ॒तकृत्व्ये॑। कृत्व्ये॒धने॑। धनें॒शुं। अं॒शुङ्गोषु॑। गोष्व॒गस्त्यं॑। अ॒गस्त्य॒मित्य॒गस्त्यं॑॥ यथा॒वाजे॑षु। वाजे॑षु॒सोभ॑रिं। सोभ॑रि॒मिति॒सोभ॑रिं॥  
ए॒ताव॑द्वां। वां॒वृ॒ष॒ण्व॒सू॒। वृ॒ष॒ण्व॒सू॒अतः॑। वृ॒ष॒ण्व॒सू॒इति॑वृषण्ऽवसू। अतो॑वा। वा॒भूयः॑। भूयो॑अश्विना अ॒श्वि॒नेत्य॑श्विना॥ गृ॒णन्त॑स्सु॒म्नं। सु॒म्नमी॑महे। ई॒म॒ह॒इती॑महे॥  
रथं॒हिर॑ण्यवन्धुरं। हिर॑ण्यवन्धुरं॒हिर॑ण्याभीशुं। हिर॑ण्यवन्धुर॒मिति॒हिर॑ण्यऽवन्धुरं। हिर॑ण्याभीशुमश्विना। हिर॑ण्याभीशु॒मिति॒हिर॑ण्यऽअभीशुं। अ॒श्वि॒नेत्य॑श्विना॥ आहि। हिस्थातः॑। स्ताथो॑दिवि॒स्पृशं॑। दि॒वि॒स्पृश॒मिति॑दि॒वि॒ऽस्पृशं॑॥  
हि॒र॒ण्ययी॑वां। वां॒रभिः॑। रभि॑री॒षा। ई॒षाअक्षः॑। अक्षो॑हिर॒ण्ययः॑। हि॒र॒ण्यय॒इति॑हि॒र॒ण्ययः॑॥ उ॒भाच॒क्रा। च॒क्राहि॑र॒ण्यया॑। हि॒र॒ण्ययेति॑हि॒र॒ण्यया॑॥  
तेन॑नोवाजिनीवसूपरा॒वतः॑। प॒रा॒वत॑श्चित्। प॒रा॒वत॒इति॑प॒रा॒ऽवतः॑। चि॒दाग॑तं। आग॑तं। ग॒त॒मिति॑गतं॥ उपे॒मां। इ॒मांसु॑ष्टु॒तिं। सु॒ष्टु॒तिम्मम॑। सु॒स्तु॒तिमिति॑सु॒ऽस्तु॒तिं। ममेति॒मम॑॥ 6 ॥  
आव॑हेथे। व॒हे॒थे॒प॒रा॒कात्। प॒रा॒कात्पू॒र्वीः। पू॒र्वीर॒श्नन्तौ॑। अ॒श्नन्ता॑वश्विना। अ॒श्वि॒नेत्य॑श्विना॥ इषो॒दासीः॑। दासी॑रमर्त्या। अ॒म॒र्त्येत्य॑मर्त्या॥  
आनः॑। नो॒द्यु॒म्नीः। द्यु॒म्नीराश्रवो॑भिः। आश्रवो॑भिः। श्रवो॑भि॒रारा॒या। श्रवो॑भि॒रिति॒श्रवः॑ऽभिः। आरा॒या। रा॒याया॑तं। या॒त॒म॒श्वि॒ना॒। अ॒श्वि॒नेत्य॑श्विना॥ पुरु॑श्चन्द्रा॒नास॑त्या। पुरु॑च॒न्द्रेति॒पुरु॑ऽचन्द्रा। ना॒स॒त्येति॑नासत्या॥  
एह। इ॒हवां॑। वां॒पृ॒षि॒तप्स॑वः। पृ॒षि॒तप्स॑वो॒वयः॑। पृ॒षि॒तप्स॑व॒इति॑पृ॒षि॒तऽप्स॑वः। वयो॑वहन्तु। व॒ह॒न्तु॒प॒र्णिनः॑। प॒र्णिन॒इति॑प॒र्णिनः॑॥ अच्छा॑स्वध्व॒रं। स्व॒ध्व॒रञ्जनं॑। स्व॒ध्व॒रमिति॑सु॒ऽअ॒ध्व॒रं। जन॒मिति॒जनं॑॥  
रथं॑वां। वा॒मनु॑गायसं। अनु॑गायसं॒यः। अनु॑गायस॒मित्यनु॑ऽगायसं। यइ॒षा। इ॒षावर्त॑ते। वर्त॑तेस॒ह। स॒हेति॑स॒ह॥ नच॒क्रं। च॒क्रम॒भि। अ॒भिबा॑धते। बा॒ध॒त॒इति॑बाधते॥  
हि॒र॒ण्यये॑न॒रथे॑न। रथे॑नद्र॒वत्पा॑णिभिः। द्र॒वत्पा॑णिभि॒रश्वैः॑। द्र॒वत्पा॑णिभि॒रिति॑द्र॒वत्पा॑णिऽभिः। अश्वै॒रित्यश्वैः॑॥ धीज॑वना॒नास॑त्या। धीज॑व॒नेति॒धीऽज॑वना। ना॒स॒त्येति॑नासत्या॥ 7 ॥  
यु॒वम्मृ॒गं। मृ॒गञ्जा॑गृ॒वांसं॑। जा॒गृ॒वांसं॒स्वद॑थः। जा॒गृ॒वांस॒मिति॑जा॒गृ॒ऽवांसं॑। स्वद॑थोवा। वा॒वृ॒ष॒ण्व॒सू॒। वृ॒ष॒ण्व॒सू॒इति॑वृषण्ऽवसू॥ तानः॑। नः॒पृं॒क्तं। पृ॒क्तमि॒षा। इ॒षार॒यिं। र॒यिमिति॑र॒यिं॥  
तामे॑। मे॒अ॒श्वि॒ना॒। अ॒श्वि॒ना॒स॒नी॒नां। स॒नी॒नांवि॒द्यातं॑। वि॒द्यातं॒नवा॑नां। नवा॑ना॒मिति॒नवा॑नां॥ यथा॑चित्। चि॒च्चै॒द्यः। चै॒द्यःक॒शुः। क॒शुश्श॒तं। श॒तमुष्ट्रा॑नां। उष्ट्रा॑नां॒दद॑त्। दद॑त्स॒हस्रा॑। स॒हस्रा॒दश॑। दश॒गोनां॑। गोना॒मिति॒गोनां॑॥  
योमे॑। मे॒हिर॑ण्यसन्दृशः। हिर॑ण्यसन्दृशो॒दश॑। हिर॑ण्यसन्दृश॒इति॒हिर॑ण्यऽसन्दृशः। दश॒राज्ञः॑। राज्ञो॒अमं॑हत। अमं॑ह॒तेत्यमं॑हत॥ अ॒ध॒स्प॒दाइत्। अ॒धः॒प॒देत्य॑धः॒ऽप॒दा। इ॒च्चै॒द्यस्य॑। चै॒द्यस्य॑कृ॒ष्टयः॑। कृ॒ष्टय॑श्चर्म॒म्नाः। च॒र्म॒म्नाअ॒भितः॑। च॒र्म॒म्नाइति॑च॒र्म॒ऽन्माः। अ॒भितो॒जनाः॑। जना॒इति॒जनाः॑॥  
माकि॑रे॒ना। ए॒नाप॒था। प॒थागा॑त्। गा॒द्येन॑। येने॒मे। इ॒मेयन्ति॑। यन्ति॑चे॒दयः॑। चे॒दय॒इति॑चे॒दयः॑॥ अ॒न्योन। नेत्। इत्सू॒रिः। सू॒रिरोह॑ते। ओह॑तेभूरि॒दाव॑त्तरः। भू॒रि॒दाव॑त्तरो॒जनः॑। भू॒रि॒दाव॑त्तर॒इति॑भू॒रि॒दाव॑त्ऽतरः। जन॒इति॒जनः॑॥ 8 ॥  
