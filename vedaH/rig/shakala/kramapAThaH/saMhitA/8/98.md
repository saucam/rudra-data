

  
हरि:ॐ॥ इन्द्रा॑य॒साम॑। साम॑गायत। गा॒य॒त॒विप्रा॑य। विप्रा॑यबृह॒ते। बृ॒ह॒तेबृ॒हत्। बृ॒हदिति॑बृ॒हत्॥ ध॒र्म॒कृते॑विप॒श्चिते॑। ध॒र्म॒कृत॒इति॑ध॒र्म॒ऽकृते॑। वि॒प॒श्चिते॑पन॒स्यवे॑। वि॒प॒श्चित॒इति॑वि॒प॒:ऽचिते॑। प॒न॒स्यव॒इति॑प॒न॒स्यवे॑॥  
त्वमि॑न्द्र। इ॒न्द्रा॒भिभू:। अ॒भि॒भूर॑सि। अ॒भि॒भूरित्य॑भि॒ऽभू:। अ॒सि॒त्वं। त्वंसूर्यं॑। सूर्य॑मरोचय:। अ॒रो॒च॒यइत्य॑रोचय:॥ वि॒श्वक॑र्मावि॒श्वदे॑व:। वि॒श्वक॒र्मेति॑वि॒श्वऽक॑र्मा। वि॒श्वदे॑वोम॒हान्। वि॒श्वदे॑व॒इति॑वि॒श्वऽदे॑व:। म॒हाँअ॑सि। अ॒सीत्य॑सि॥  
वि॒भ्राज॒ञ्ज्योति॑षा। वि॒भ्राज॒न्निति॑वि॒ऽभ्राज॑न्। ज्योति॑षा॒स्व॑:। स्व१॒॑रग॑च्छ:। अग॑च्छोरोच॒नं। रो॒च॒नन्दि॒व:। दि॒वइति॑दि॒व:॥ दे॒वास्ते॑। त॒इ॒न्द्र॒। इ॒न्द्र॒स॒ख्याय॑। स॒ख्याय॑येमिरे। ये॒मि॒र॒इति॑येमिरे॥  
एन्द्र॑। इ॒न्द्र॒न॒:। नो॒ग॒धि॒। ग॒धि॒प्रि॒य:। प्रि॒यस्स॑त्रा॒जित्। स॒त्रा॒जिदगो॑ह्य:। स॒त्रा॒जिदिति॑स॒त्रा॒ऽजित्। अगो॑ह्य॒इत्यगो॑ह्य:॥ गि॒रिर्न। नवि॒श्वत॑:। वि॒श्वत॑स्पृ॒थु:। पृ॒थु:पति॑:। पति॑र्दि॒व:। दि॒वइति॑दि॒व:॥  
अ॒भिहि। हिस॑त्य। स॒त्य॒सो॒म॒पा॒:। सो॒म॒पा॒उ॒भे। सो॒म॒पा॒इति॑सोऽमपा:। उ॒भेब॒भूथ॑। उ॒भेइत्यु॒भे। ब॒भूथ॒रोद॑सी। रोद॑सी॒इति॒रोद॑सी॥ इन्द्रासि॑। अ॒सि॒सु॒न्व॒त:। सु॒न्व॒तोवृ॒ध:। वृ॒ध:पति॑:। पति॑र्दि॒व:। दि॒वइति॑दि॒व:॥  
त्वंहिशश्व॑तीना॒मिन्द्र॑। इन्द्र॑द॒र्ता। द॒र्तापु॒रां। पु॒रामसि॑। असीत्यसि॑॥ ह॒न्तादस्यो॑:। दस्यो॒र्मनो॑:। मनो॑र्वृ॒ध:। वृ॒ध:पति॑:। पति॑र्दि॒व:। दि॒वइति॑दि॒व:॥ 1 ॥  
अधा॒हि। ही॑न्द्र। इ॒न्द्र॒गि॒र्व॒ण॒:। गि॒र्व॒ण॒उप॑। उप॑त्वा। त्वा॒कामा॑न्। कामा॑न्म॒ह:। म॒हस्स॑सृ॒ज्महे॑। स॒सृ॒ज्मह॒इति॑स॒सृ॒ज्महे॑॥ उ॒देव॒यन्त॑:। उ॒देवेत्यु॒दाऽइ॑व। यन्त॑उ॒दभि॑:। उ॒दभि॒रित्यु॒दऽभि॑:॥  
वार्ण। नत्वा॑। त्वा॒य॒व्याभि॑:। य॒व्याभि॒र्वर्ध॑न्ति। वर्ध॑न्तिशूर। शू॒र॒ब्रह्मा॑णि। ब्रह्मा॒णीति॒ब्रह्मा॑णि॥ वा॒वृ॒ध्वासं॑चित्। व॒वृ॒ध्वास॒मिति॑व॒वृ॒ध्वासं॑। चि॒द॒द्रि॒व॒:। अ॒द्रि॒वो॒दि॒वेदि॑वे। अ॒द्रि॒व॒इत्य॑द्रिऽव:। दि॒वेदि॑व॒इति॑दि॒वेऽदि॑वे॥  
यु॒ञ्जन्ति॒हरी॑। हरी॑इषि॒रस्य॑। हरी॒इति॒हरी॑। इ॒षि॒रस्य॒गाथ॑या। गाथा॑यो॒रौ। उ॒रौरथे॑। रथ॑उ॒रुयु॑गे। उ॒रुयु॑ग॒इत्यु॒रुऽयु॑गे॥ इ॒न्द्र॒वाहा॑वचो॒युजा॑। इ॒न्द्र॒वाहेती॑न्द्र॒ऽवाहा॑। व॒चो॒युजेति॑व॒च॒:ऽयुजा॑॥  
त्वन्न॑:। न॒इ॒न्द्र॒। इ॒न्द्राभ॑र। आभ॑र। भराँ॒ओज॑:। ओजो॑नृ॒म्णं। नृ॒म्णंश॑तक्रतो। श॒त॒क्र॒तो॒वि॒च॒र्ष॒णॆ॒। श॒त॒क्र॒तो॒इति॑शतऽक्रतो। वि॒च॒र्ष॒ण॒इति॑विऽचर्षणे॥ आवी॒रं। वी॒रम्पृ॑तना॒षहं॑। पृ॒त॒ना॒सह॒मिति॑पृ॒त॒ना॒ऽसहं॑॥  
त्वंहि। हिन॑:। न॒:पि॒ता। पि॒ताव॑सो। व॒सो॒त्वं। व॒सो॒इति॑वसो। त्वम्मा॒ता। मा॒ताश॑तक्रतो। श॒त॒क्र॒तो॒ब॒भूवि॑थ। श॒त॒क्र॒तो॒इति॑शतऽक्रतो। ब॒भूवि॒थेति॑ब॒भूवि॑थ॥ अधा॑ते। ते॒सु॒म्नं। सु॒म्नमी॑महे। ई॒म॒ह॒इती॑महे॥  
त्वांशु॑ष्मिन्। शु॒ष्मि॒न्पु॒रु॒हू॒त॒। पु॒रु॒हू॒त॒वा॒ज॒यन्तं॑। पु॒रु॒हू॒तेति॑पुरुऽहूत। वा॒ज॒यन्त॒मुप॑। वा॒ज॒यन्त॒मिति॑वा॒ज॒ऽयन्तं॑। उप॑ब्रुवे। ब्रु॒वे॒श॒त॒क्र॒तो॒। श॒त॒क्र॒तो॒इति॑शतऽक्रतो॥ सन॑:। नो॒रा॒स्व॒। रा॒स्व॒सु॒वीर्यं॑। सु॒वीर्य॒मिति॑सु॒ऽवीर्यं॑॥ 2 ॥  
