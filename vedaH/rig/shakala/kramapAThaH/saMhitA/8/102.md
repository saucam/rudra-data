

  
त्वम॑ग्ने। अ॒ग्ने॒बृ॒हत्। बृ॒हद्वय॑:। वयो॒दधा॑सि। दधा॑सिदेव। दे॒व॒दा॒शुषे॑। दा॒शुष॒इति॑दा॒शुषे॑॥ क॒विर्गृ॒हप॑ति॒र्युवा॑॥  
सन॑:। न॒ईळा॑नया। ईळा॑नयास॒ह। स॒हदे॒वान्। दे॒वाँअ॑ग्ने। अ॒ग्ने॒दु॒व॒स्युवा॑। दु॒व॒स्युवेति॑दु॒व॒स्युवा॑॥ चि॒किद्वि॑भानो। वि॒भा॒न॒वाव॑ह। वि॒भा॒नो॒इति॑विऽभानो। आव॑ह। व॒हेति॑वह॥  
त्वया॑हस्विद्यु॒जाव॒यञ्चोदि॑ष्ठ्येन। चोदि॑ष्ठ्येनयविष्ठ्य॥ अ॒भिष्म॑:। स्मो॒वाज॑सातये। वाज॑सातय॒इति॒वाज॑ऽसातये॥  
औ॒र्व॒भृ॒गु॒वच्छुचिं॑। औ॒र्व॒भृ॒गु॒वदित्यौ॑र्व॒भृ॒गु॒ऽवत्। शुचि॑मप्नवान॒वत्। अ॒प्न॒वान॒वदाहु॑वे। अ॒प्न॒वा॒न॒व॒दित्य॑प्न॒वा॒न॒ऽवत्। आहु॑वे। हु॒व॒इति॑हुवे॥ अ॒ग्निंस॑मु॒द्रवा॑ससं। स॒मु॒द्रवा॑सस॒मिति॑स॒मु॒द्रऽवा॑ससं॥  
हु॒वेवात॑स्वनं। वात॑स्वनङ्क॒विं। वात॑स्वन॒मिति॒वात॑ऽस्वनं। क॒विम्प॒र्जन्य॑क्रन्द्यं। प॒र्जन्य॑क्रन्द्यं॒सह॑:। प॒र्जन्य॑क्रन्द्य॒मिति॑प॒र्जन्य॑ऽक्रन्द्यं। सह॒इति॒सह॑:॥ अ॒ग्निंस॑मु॒द्रवा॑ससं॥ 9 ॥  
आस॒वंस॑वि॒तु:। स॒वि॒तुर्य॑था। य॒था॒भग॑स्येव। भग॑स्येवभु॒जिं। भग॑स्ये॒वेति॒भग॑स्यऽइव। भु॒जिंहु॑वे। हु॒व॒इति॑हुवे॥ अ॒ग्निंस॑मु॒द्रवा॑ससं॥  
अ॒ग्निंव॑:। वो॒वृ॒धन्तं॑। वृ॒धन्त॑मध्व॒राणां॑। अ॒ध्व॒राणां॑पुरू॒तमं॑। पु॒रु॒तम॒मिति॑पु॒रु॒ऽतमं॑॥ अच्छा॒नप्त्रे॑। नप्त्रे॒सह॑स्वते। सह॑स्वत॒इति॒सह॑स्वते॥  
अ॒यंयथा॑। यथा॑न:। न॒आ॒भुव॑त्। आ॒भुव॒त्त्वष्टा॑। आ॒भुव॒दित्या॒ऽभुव॑त्। त्वष्टा॑रू॒पेव॑। रू॒पेव॒तक्ष्या॑। रू॒पेवेति॑रू॒पाऽइ॑व। तक्ष्येति॒तक्ष्या॑॥ अ॒स्यक्रत्वा॑। क्रत्वा॒शस्व॑त:। यश॑स्वत॒इति॒यश॑स्वत:॥  
अ॒यंविश्वा॑। विश्वा॑अभि॒श्रिय॑:। अ॒भि॒श्रियो॒ग्नि:। अ॒ग्निर्दे॒वेषु॑। दे॒वेषु॑पत्यते। प॒त्य॒त॒इति॑पत्यते॥ आवाजै॑:। वाजै॒रुप॑। उप॑न:। नो॒ग॒म॒त्। ग॒म॒दिति॑गमत्॥  
विश्वे॑षामि॒ह। इ॒हस्तु॑हि। स्तु॒हि॒होतॄ॑णां। होतॄ॑णांय॒शस्त॑मं। य॒शस्त॑म॒मिति॑य॒श:ऽत॑मं॥ अ॒ग्निंय॒ज्ञेषु॑। य॒ज्ञेषु॑पू॒र्व्यं। पू॒र्व्यमिति॑पू॒र्व्यं॥ 10 ॥  
शी॒रम्पा॑व॒कशो॑चिषं। पा॒व॒कशो॑चिषं॒ज्येष्ठ॑:। पा॒व॒कशो॑चिष॒मिति॑पा॒व॒कऽशो॑चिषं। ज्येष्ठो॒य:। योदमे॑षु। दमे॒ष्वा। एत्या॥ दी॒दाय॑दीर्घ॒श्रुत्त॑म:। दी॒र्घ॒श्रुत्त॑म॒इति॑दी॒र्घ॒श्रुत्ऽत॑म:॥  
तम॑र्वन्त॒न्नसा॑न॒सिङ्गृ॑णी॒हिवि॑प्र। वि॒प्र॒शु॒ष्मिणं॑। शु॒ष्मिण॒मिति॑शु॒ष्मिणं॑॥ मि॒त्रन्न। नाया॑त॒यज्ज॑नं। या॒त॒यज्ज॑न॒मिति॑या॒त॒यत्ऽज॑नं॥  
उप॑त्वा। त्वा॒जा॒मय॑:। जा॒मयो॒गिर॑:। गिरो॒देदि॑शती:। देदि॑शतीर्हवि॒ष्कृत॑:। ह॒वि॒:कृत॒इति॑ह॒वि॒:ऽकृत॑:॥ वा॒योरनी॑के। अनी॑केअस्थिरन्। अ॒स्थि॒र॒न्नित्य॑स्थिरन्॥  
यस्य॑त्रि॒धातु॑। त्रि॒धात्ववृ॑तं। त्रि॒धात्विति॑त्रि॒ऽधातु॑। अवृ॑तम्ब॒र्हि:। ब॒र्हिस्त॒स्थौ। त॒स्थावस॑न्दिनं। असं॑दिन॒मित्यसं॑ऽदिनं॥ आप॑श्चित्। चि॒न्नि। निद॑ध। द॒धा॒प॒दं। प॒दमिति॑प॒दं॥  
प॒दन्दे॒वस्य॑। दे॒वस्य॑मी॒ह्ळुष॑:। मी॒ळ्हुषोना॑धृष्टाभि:। अना॑धृष्टाभिरू॒तिभि॑:। ऊ॒तिभि॒रित्यू॒तिऽभि॑:॥ भ॒द्रासूर्य॑इव। सूर्य॑इवोप॒दृक्। सूर्य॑इ॒वेति॒सूर्य॑:ऽइव। उ॒प॒दृगित्यु॑प॒ऽदृक्॥ 11 ॥  
अग्ने॑घृ॒तस्य॑। घृ॒तस्य॑धी॒तिभि॑:। धी॒तिभि॑स्तेपा॒न:। ते॒पा॒नोदे॑व। दे॒व॒शो॒चिषा॑। शो॒चिषेति॑शो॒चिषा॑॥ आदे॒वान्व॑क्षि॒यक्षि॑च॥  
तन्त्वा॑। त्वा॒ज॒न॒न्त॒। अ॒ज॒न॒न्त॒मा॒तर॑:। मा॒तर॑:क॒विं। क॒विन्दे॒वास॑:। दे॒वासो॑अङ्गिर:। अ॒ङ्गि॒र॒इत्य॑ङ्गिर:॥ ह॒व्य॒वाह॒मम॑र्त्यं। ह॒व्य॒वाह॒मिति॑ह॒व्य॒ऽवाहं॑। अम॑र्त्य॒मित्यम॑र्त्यं॥  
प्रचे॑तसन्त्वा। प्रचे॑तस॒मिति॒प्रऽचे॑तसं। त्वा॒क॒वे॒। क॒वेग्ने॑। अग्ने॑दू॒तं। दू॒तंवरे॑ण्यं। वरे॑ण्य॒मिति॒वरे॑ण्यं॥ ह॒व्य॒वाहन्नि। ह॒व्य॒वाह॒मिति॑ह॒व्य॒ऽवाहं॑। निषे॑दिरे। से॒दि॒रइति॑सेदिरे॥  
न॒हिमे॑। मे॒अस्ति॑। अस्त्यघ्न्या॑। अघ्न्या॒न। नस्वधि॑ति:। स्वधि॑ति॒र्वन॑न्वति। स्वधि॑ति॒रिति॒स्वऽधि॑ति:। वन॑न्व॒तीति॒वन॑न्ऽवती॥ अथै॑ता॒दृक्। ए॒ता॒दृग्भ॑रामि। भ॒रा॒मि॒ते॒। त॒इति॑ते॥  
यद॑ग्ने। अ॒ग्ने॒कानि॑। कानि॒कानि॑। कानि॑चित्। चि॒दाते॑। आते॒दारू॑णि। दारू॑णिद॒ध्मसि॑। द॒ध्मसीति॑द॒ध्मसि॑॥ ताजु॑षस्व। जु॒ष॒स्व॒य॒वि॒ष्ठ्य॒। य॒वि॒ष्ठ्येति॑यविष्ठ्य॥  
यदत्ति॑। अत्त्यु॑प॒जिह्वि॑का। उ॒प॒जिह्वि॑का॒यत्। उ॒प॒जिह्वि॒केत्यु॑प॒ऽजिह्वि॑का। यद्व॒म्र:। व॒म्रोअ॑ति॒सर्प॑ति। अ॒ति॒सर्प॒तीत्य॑ति॒ऽसर्प॑ति॥ सर्वं॒तत्। तद॑स्तु। अ॒स्तु॒ते॒। ते॒घृ॒तं। घृ॒तमिति॑घृ॒तं॥  
अ॒ग्निमिन्धा॑न:। इन्धा॑नो॒मन॑सा। मन॑सा॒धियं॑। धियं॑सचेत। स॒चे॒त॒मर्त्य॑:। मर्त्य॒इति॒मर्त्य॑:॥ अ॒ग्निमी॑धे। ई॒धे॒वि॒वस्व॑भि:। वि॒वस्व॑भि॒रिति॑वि॒वस्व॑ऽभि:॥ 12॥  
