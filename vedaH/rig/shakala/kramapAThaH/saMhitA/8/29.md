

  
ब॒भ्रुरेक॑:। एको॒विषु॑ण:। विषु॑णस्सू॒नर॑:। सू॒नरो॒युवा॑। युवा॒ञ्य॑ङ्क्ते। अ॒ञ्ज्य॑ङ्क्तेहिर॒ण्ययं॑। हि॒र॒ण्यय॒मिति॑हि॒र॒ण्ययं॑॥  
योनि॒मेक॑:। एक॒आस॑साद। आस॑साद। स॒सा॒द॒द्योत॑न:। द्योत॑नो॒न्त:। अ॒न्तर्दे॒वेषु॑। दे॒वेषु॒मेधि॑र:। मेधि॑र॒इति॒मेधि॑र:॥  
वाशी॒मेक॑:। एको॑बिभर्ति। बि॒भ॒र्ति॒हस्ते॑। हस्त॑आय॒सीं। आ॒य॒सीम॒न्त:। अ॒न्तर्दे॒वेषु॑। दे॒वेषु॒निध्रु॑वि:। निध्रु॑वि॒रिति॒निऽध्रु॑वि:॥  
वज्र॒मेक॑:। एको॑बिभर्तिहस्त॒आहि॑तं॒तेन॑। आहि॑त॒मित्याऽहि॑तं। तेन॑वृ॒त्राणि॑। वृ॒त्राणि॑जिघ्नते। जि॒घ्न॒त॒इति॑जिघ्नते॥  
ति॒ग्ममेको॑बिभर्ति॒हस्त॒आयु॑धं। आयु॑धं॒शुचि॑:। शुचि॑रु॒ग्र:। उ॒ग्रोजला॑षभेषज:। जला॑षभेषज॒इति॒जला॑षऽभेषज:॥  
प॒थएक॑:। एक॑:पीपाय। पी॒पा॒य॒तस्क॑र:। तस्क॑रोयथा। यथाँए॒ष:। ए॒षवे॑द। वे॒द॒नि॒धी॒नां। नि॒धी॒नामिति॑नि॒ऽधी॒नां॥  
त्रीण्येक॑:। एक॑उरुगा॒य:। उ॒रु॒गा॒योवि। उ॒रु॒गा॒इत्यु॑रु॒ऽगा॒य:। विच॑क्रमे। च॒क्र॒मे॒यत्र॑। यत्र॑दे॒वास॑:। दे॒वसो॒मद॑न्ति। मद॒न्तीति॒मद॑न्ति॥  
विभि॒र्द्वा। विभि॒रिति॒विऽभि॑:। द्वाच॑रत:। च॒र॒त॒एक॑या। एक॑यास॒ह। स॒हप्र। प्रप्र॑वा॒सेव॑। प्र॒वा॒सेव॑वसत:। प्र॒वा॒सेवेति॑प्र॒वा॒साऽइ॑व। व॒स॒त॒इति॑वसत:॥  
सदो॒द्वा। द्वाच॑क्राते। च॒क्र॒ते॒उ॒प॒मा। च॒क्रा॒ते॒इति॑चक्राते। उ॒प॒मादि॒वि। उ॒प॒मेत्यु॑प॒ऽमा। दि॒विसं॒म्राजा॑। स॒म्राजा॑स॒र्पिरा॑। स॒म्राजेति॑सं॒ऽराजा॑। स॒र्पिरा॑सुती॒रिति॑स॒र्पि:ऽआ॑सुती:॥  
अर्व॑न्त॒एके॑। एके॒महि॑। महि॒साम॑। साम॑मन्वत। म॒न्व॒त॒तेन॑। तेन॒सूर्यं॑। सूर्य॑मरोचयत्। अरोचयदित्यरोचयत्॥ 36 ॥  
