

  
त्वन्न॑:। नो॒अ॒ग्ने॒। अ॒ग्ने॒महो॑भि:। महो॑भि:पा॒हि। महो॑भि॒रिति॒मह॑:ऽभि:। पा॒हिविश्व॑स्य। विश्व॑स्या॒अरा॑ते:। अरा॑ते॒रित्यरा॑ते:॥ उ॒तद्वि॒ष:। द्वि॒षोमर्त्य॑स्य। मर्त्य॒स्येति॒मर्त्य॑स्य॥  
न॒हिम॒न्यु:। म॒न्यु:पौरु॑षेय:। पौरु॑षेय॒ईशे॑। ईशे॒हि। हिव॑:। व॒:प्रि॒य॒जा॒त॒। प्रि॒य॒जा॒तेति॑प्रियऽजात॥ त्वमित्। इद॑सि। अ॒सि॒क्षपा॑वान्। क्षपा॑वा॒निति॒क्षपा॑ऽवान्॥  
सन॑:। नो॒विश्वे॑भि:। विश्वे॑भि॒रूर्ज॑:। ऊर्जो॑नपात्। न॒पा॒द्भद्र॑शोचे। भद्र॑शोच॒इति॒भद्र॑ऽशोचे॥ र॒यिन्दे॑हि। दे॒हि॒वि॒श्ववा॑रं। वि॒श्ववा॑र॒मिति॑वि॒श्वऽवा॑रं॥  
नतं। तम॑ग्ने। अ॒ग्ने॒अरा॑तय:। अरा॑तयो॒मर्तं॑। मर्तं॑युवन्त। यु॒व॒न्त॒रा॒य:। रा॒यइति॑रा॒य:॥ यन्त्राय॑से। त्राय॑सेदा॒श्वासं॑। दा॒श्वास॒मिति॑दा॒श्वासं॑॥  
यन्त्वं। त्वंवि॑प्र। वि॒प्र॒मे॒धसा॑तौ। मे॒धसा॑ता॒वग्ने॑। मे॒धसा॑ता॒विति॑मे॒धऽसा॑तौ। अग्ने॑हि॒नोषि॑। हि॒नोषि॒धना॑य। धना॒येति॒धना॑य॥ सतव॑। तवो॒ती। ऊ॒तीगोषु॑। गोषु॒गन्ता॑। गन्तेति॒गन्ता॑॥ 11 ॥  
त्वंर॒यिं। र॒यिम्पु॑रु॒वीरं॑। पु॒रु॒वीर॒मग्ने॑। पु॒रु॒वीर॒मिति॑पु॒रु॒ऽवीरं॑। अग्ने॑दा॒शुषे॑। दा॒शुषे॒मर्त्या॑य। मर्त्या॒येति॒मर्त्या॑य॥ प्रन॑:। नो॒वस्य॑:। वस्यो॒अच्छ॑। अच्छेत्यच्छ॑॥  
उ॒रु॒ष्याण॑:। नो॒मा। मापरा॑। परा॑दा:। दा॒अ॒घा॒य॒ते। अ॒घा॒य॒ते॒जा॑तवेद:। अ॒घ॒य॒तइत्य॑घ॒ऽय॒ते। जा॒त॒वे॒द॒इति॑जातऽवेद:॥ दु॒रा॒ध्ये॒३॒॑मर्ता॑य। दु॒रा॒ध्य१॒॑इति॑दु॒:ऽआ॒ध्ये॑। मर्ता॒येति॒मर्ता॑य॥  
अग्ने॒माकि॑ष्टे। माकि॑ष्टेदे॒वस्य॑। दे॒वस्य॑रा॒तिं। रा॒तिमदे॑व:। अदे॑वोयुयोत। यु॒यो॒तेति॑युयोत॥ त्वमी॑शिषे। ई॒शि॒षे॒मवसू॑नां। वसू॑ना॒मिति॒वसू॑नां॥  
सन॑:। नो॒वस्व॑:। वस्व॒उप॑। उप॑मासि। मा॒स्यूर्ज॑:। ऊर्जो॑नपात्। न॒पा॒न्माहि॑नस्य। माहि॑न॒स्येति॒माहि॑नस्य॥ सखे॑वसो। व॒सो॒ज॒रि॒तृभ्य॑:। ज॒रि॒तृभ्य॒इति॑ज॒रि॒तृऽभ्य॑:॥  
अच्छा॑न:। न॒श्शी॒रशो॑चिषं। शी॒रशो॑चिषं॒गिर॑:। शी॒रशो॑चिष॒मिति॑शी॒रऽशो॑चिषं। गिरो॑यन्तु। य॒न्तु॒द॒र्श॒तं। द॒र्श॒तमिति॑द॒र्श॒तं॥ अच्छा॑य॒ज्ञास॑:। य॒ज्ञासो॒नम॑सा। नम॑सापुरू॒वसुं॑। पु॒रू॒वसुं॑पुरुप्रश॒स्तं। पु॒रु॒वसु॒मिति॑पु॒रु॒ऽवसुं॑। पु॒रु॒प्र॒श॒स्तमू॒तये॑। पु॒रु॒प्र॒श॒स्तमिति॑पु॒रु॒ऽप्र॒श॒स्तं। ऊ॒तय॒इत्यू॒तये॑॥ 12 ॥  
अ॒ग्निंसू॒नुं। सू॒नुंसह॑स:। सह॑सोजा॒तवे॑दसं। जा॒तवे॑दसन्दा॒नाय॑। जा॒तवे॑दस॒मिति॑जा॒तऽवे॑दसं। दा॒नाय॒वार्या॑णां। वार्या॑णा॒मिति॒वार्या॑णां॥ द्वि॒ताय:। योभूत्। भूद॒मृत॑:। अ॒मृतो॒मर्त्ये॑षु। मर्त्ये॒ष्वाहोता॑। आहोता॑। होता॑म॒न्द्रत॑म:। म॒न्द्रत॑मोवि॒शि। म॒न्द्रत॑म॒इति॑म॒न्द्रऽत॑म:। वि॒शीति॑वि॒शि॥  
अ॒ग्निव॑:। वो॒दे॒व॒य॒ज्यया॑। दे॒व॒य॒ज्य॒याग्निं। दे॒व॒य॒ज्ययेति॑दे॒व॒ऽय॒ज्यया॑। अ॒ग्निम्प्र॑य॒ति। प्र॒य॒त्य॑ध्व॒रे। प्र॒य॒तीति॑प्र॒ऽय॒ति। अ॒ध्व॒रइत्य॑ध्व॒रे॥ अ॒ग्निन्धी॒षु। धी॒षुप्र॑थ॒मं। प्र॒थ॒मम॒ग्निं। अ॒ग्निमर्व॑ति। अर्व॑त्य॒ग्निं। अ॒ग्निङ्क्षैत्रा॑य। क्षैत्रा॑य॒साध॑से। साध॑स॒इति॒साध॑से॥  
अ॒ग्निमि॒षां। इ॒षांस॒ख्ये। स॒ख्येद॑दातु। द॒दा॒तु॒न॒:। न॒ईशे॑। ईशे॒य:। योवार्या॑णां। वार्या॑णा॒मिति॒वार्या॑णां॥ अ॒ग्निन्तो॒के। तो॒केतन॑ये। तन॑ये॒शश्व॑त्। शश्व॑दीमहे। ई॒म॒हे॒वसुं॑। वसुं॒सन्तं॑। सन्तं॑तनू॒पां। त॒नू॒पामिति॑त॒नू॒ऽपां॥  
अ॒ग्निमी॑ळिष्व। ई॒ळि॒ष्वाव॑से। अव॑से॒गाथा॑भि:। गाथा॑भिशी॒रशो॑चिषं। शी॒रशो॑चिष॒मिति॑शी॒रऽशो॑चिषं॥ अ॒ग्निंरा॒ये। रा॒येपु॑रुमीळ्ह। पु॒रु॒मी॒ळ्ह॒श्रु॒तं। पु॒रु॒मी॒ह्ळेति॑पुरुऽमीह्ळ। श्रु॒तन्नर॑:। नरो॒ग्निं। अ॒ग्निंसु॑दी॒तये॑। सु॒दी॒तये॑छ॒र्दि:। सु॒दी॒तय॒इति॑सु॒ऽदी॒तये॑। छ॒र्दिरिति॑छ॒र्दि:॥  
अ॒ग्निन्द्वेष॑:। द्वेषो॒योत॒वै। योत॒वैन॑:। नो॒गृ॒णी॒म॒सि॒। गृ॒णी॒म॒स्य॒ग्निं। अ॒ग्निंशं। शंयो:। योश्च॑। च॒दात॑वे। दात॑व॒इति॒दात॑वे॥ विश्वा॑सुवि॒क्षु। वि॒क्ष्व॑वि॒तेव॑। अ॒वि॒तेव॒हव्य॑:। अ॒वि॒तेवेत्य॑वि॒ता॒ऽइ॑व। हव्यो॒भुव॑त्। भुव॒द्वस्तु॑:। वस्तु॑रृषू॒णां। ऋ॒षू॒णामित्यृ॑षू॒णां॥ 13 ॥  
