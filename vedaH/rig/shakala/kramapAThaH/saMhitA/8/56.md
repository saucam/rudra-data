

  
प्रति॑ते। ते॒द॒स्य॒वे॒। द॒स्य॒वे॒वृ॒क॒। वृ॒क॒राध॑:। राधो॑अदर्शि। अ॒द॒र्श्यह्र॑यं। अह्र॑य॒मित्यह्र॑यं॥ द्यौर्न। नप्र॑थि॒ना। प्र॒थि॒नाशव॑:। शव॒इति॒शव॑:॥  
दश॒मह्यं॑। मह्यं॑पौतक्र॒त:। पौ॒त॒क्र॒तस्स॒हस्रा॑। पौ॒त॒क्र॒तइति॑पौ॒त॒ऽक्र॒त:। स॒हस्रा॒दस्य॑वे। दस्य॑वे॒वृक॑:। वृक॒इति॒वृक॑:॥ नित्या॑द्रा॒य:। रा॒योअ॑मंहत। अ॒मं॒ह॒तेत्य॑मंहत॥  
श॒तम्मे॑। मे॒ग॒र्द॒भानां॑। ग॒र्द॒भानां॑श॒तं। श॒तमूर्णा॑वतीनां। ऊर्णा॑वतीना॒मित्यूर्णा॑ऽवतीनां॥ श॒तन्दा॒सान्। दा॒साँअति॑। अति॒स्रज॑:। स्रज॒इति॒स्रज॑:॥  
तत्रो॒अपि॑। तत्रो॒इति॒तत्रो॑। अपि॒प्राणी॑यत। प्राणी॑यतपू॒तक्र॑तायै। पू॒तक्र॑तायै॒व्य॑क्त। पू॒तक्रा॑ताया॒इति॑पू॒तऽक्र॑तायै। व्य॑क्तेति॒विऽअ॑क्ता॥ अश्वा॑ना॒मित्। इन्न। नयू॒थ्यां॑। यू॒थ्यामिति॑यू॒थ्यां॑ ॥  
अचे॑त्य॒ग्नि:। अ॒ग्निश्चि॑कि॒तु:। चि॒कि॒तुर्ह॑व्य॒वाट्। ह॒व्य॒वाट्स:। ससु॒मद्र॑थ:। सु॒मद्र॑थ॒इति॑सु॒मत्ऽर॑थ:॥ अ॒ग्निश्शु॒क्रेण॑। शु॒क्रेण॑शो॒चिषा॑।शो॒चिषा॑बृ॒हत्। बृ॒हत्सूर्य॑:। सूर्यो॑अरोचत। अ॒रो॒च॒त॒दि॒वि। दि॒विसूर्य॑:। सूर्यो॑अरोचत। अ॒रो॒च॒तेत्य॑रोचत॥ 27 ॥  
