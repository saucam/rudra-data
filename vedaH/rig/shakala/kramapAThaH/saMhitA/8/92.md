

  
पान्त॒माव॑:। आव॑:। वो॒अन्ध॑स:। अन्ध॑स॒इन्द्रं॑। इन्द्र॑म॒भिप्रगा॑यत॥ वि॒श्वा॒साहं॑श॒तक्र॑तुं। वि॒श्व॒सह॒मिति॑वि॒श्व॒ऽसहं॑। श॒तक्र॑तुं॒मंहि॑ष्ठं। श॒तक्र॑तु॒मिति॑श॒तऽक्र॑तुं। मंहि॑ष्ठञ्चर्षणी॒नां। च॒र्ष॒णीनामिति॑च॒र्ष॒णी॒नां॥  
पु॒रु॒हू॒तम्पु॑रुष्टु॒तं। पु॒रु॒हू॒तमिति॑पु॒रु॒ऽहू॒तं। पु॒रु॒ष्टु॒तङ्गा॑था॒न्यं॑। पु॒रु॒स्तु॒तमिति॑पु॒रु॒ऽस्तु॒तं। गा॒था॒न्य॑१॒॑सन॑श्रुतं। सन॑श्रुत॒मिति॒सन॑ऽश्रुतं॥ इन्द्र॒इत्। इति॑ब्रवीतन। ब्र॒वी॒त॒नेति॑ब्रवीतन॥  
इन्द्र॒इत्। इन्न॑:। नो॒म॒हानां॑। म॒हानां॑दा॒ता। दा॒तावाजा॑नां। वाजा॑नान्नृ॒तु:। नृ॒तुरिति॑नृ॒तु:॥ म॒हाँअ॑भि॒ज्ञु। अ॒भि॒ज्ञ्वाय॑मत्। अ॒भि॒ज्ञ्वित्य॑भि॒ऽज्ञु। आय॑मत्। य॒म॒दिति॑यमत्॥  
अपा॑दुशि॒प्री। शि॒प्र्यन्ध॑स:। अन्ध॑सस्सु॒दक्ष॑स्य। सु॒दक्ष॑स्यप्रहो॒षिण॑:। सु॒दक्ष॒स्येति॑सु॒ऽदक्ष॑स्य। प्र॒हो॒षिण॒इति॑प्र॒ऽहो॒षिण॑:॥ इन्दो॒रिन्द्र॑:। इन्द्रो॒यवा॑शिर:। यवा॑शिर॒इति॒यव॑ऽआशिर:॥  
तम्व॒भिप्र। प्रार्च॑त। प्रार्च॒तेन्द्रं॑। इन्द्रं॒सोम॑स्य। सोम॑स्यपी॒तये॑। पी॒तय॒इति॑पी॒तये॑॥ तदित्। इद्ध्य॑स्य। अ॒स्य॒वर्ध॑नं। वर्ध॑न॒मिति॒वर्ध॑नं॥ 15 ॥  
अ॒स्यपी॒त्वा। पी॒त्वामदा॑ना। मदा॑नान्दे॒व:। दे॒वोदे॒वस्य॑। दे॒वेस्यौज॑सा। ओज॒सेत्योज॑सा॥ विश्वा॒भि। अ॒भिभुव॑ना। भुव॑नाभुवत्। भु॒व॒दिति॑भुवत्॥  
त्यमु॑व:। ऊँ॒इत्यूँ॑। व॒स्स॒त्रासाहं॑। स॒त्रा॒साहं॒विश्वा॑सु। स॒त्र॒सह॒मिति॑स॒त्र॒ऽसहं॑। विश्वा॑सुगी॒र्षु। गी॒र्ष्वाय॑तं। आय॑त॒मित्याऽय॑तं॥ आच्या॑वयसि। च्या॒व॒य॒स्यू॒तये॑। ऊ॒तय॒इत्यू॒तये॑॥  
यु॒ध्मंसन्तं॑। सन्त॑मन॒र्वाणं॑। अ॒न॒र्वाणं॑सोम॒पां। सो॒म॒पामन॑पच्युतं। सो॒म॒पामिति॑सो॒म॒ऽपां। अन॑पच्युत॒मित्यन॑पऽच्युतं॥ नर॑मवा॒र्यक्र॑तुं। अ॒वा॒र्यक्र॑तु॒मित्य॑वा॒र्यऽक्र॑तुं॥  
शिक्षा॑ण:। न॒इ॒न्द्र॒। इ॒न्द्र॒रा॒य:। रा॒यआपु॒रु। आपु॒रु। पु॒रुवि॒द्वान्। वि॒द्वाँऋ॑चीषम। ऋ॒ची॒मेत्यृ॑चीषम॥ अवा॑न:। न॒:पारि॑। पार्ये॒धने॑। धन॒इति॒धने॑॥  
अत॑श्चित्। चि॒दि॒न्द्र॒। इ॒न्द्र॒ण॒:। न॒उप॑। उपाया॑हि। आया॑हि। या॒हि॒श॒तवा॑जया। श॒तवा॑ज॒येति॑श॒तऽवा॑जया॥ इ॒षास॒हस्र॑वाजया। स॒हस्र॑वाज॒येति॑स॒हस्र॑ऽवाजया॥ 16 ॥  
अया॑म॒धीव॑त:। धीव॑तो॒धिय॑:। धियोर्व॑द्भि:। अर्व॑द्भिश्शक्र। अर्व॑द्भि॒रित्यर्व॑त्ऽभि:। श॒क्र॒गो॒द॒रे॒। गो॒द॒र॒इति॑गोऽदरे॥ जये॑मपृ॒त्सु। पृ॒त्सुव॑ज्रिव:। पृ॒त्स्विति॑पृ॒त्ऽसु। व॒ज्रि॒व॒इति॑वज्रिऽव:॥  
व॒यमु॒त्वा। ऊँ॒इत्यूँ॑। त्वा॒श॒त॒क्र॒तो॒। श॒त॒क्र॒तो॒गाव॑:। श॒त॒क्र॒तो॒इति॑शतऽक्रतो। गावो॒न। नयव॑सेषु। यव॑से॒ष्वा। एत्या॥ उ॒क्थेषु॑रणयामसि। र॒ण॒या॒म॒सीति॑रणयामसि॥  
विश्वा॒हि। हिम॑र्त्यत्व॒ना। म॒र्त्य॒त्व॒नानु॑का॒मा। म॒र्त्य॒त्व॒नेति॑म॒त्य॒ऽत्व॒ना। अनु॑का॒माश॑तक्रतो। अनु॑का॒मेत्यनु॑ऽकामा। श॒त॒क्र॒तो॒इति॑शतऽक्रतो॥ अग॑न्मवज्रिन्। व॒ज्रि॒न्ना॒शस॑:। आ॒शस॒इत्या॒ऽशस॑:॥  
त्वेसु। त्वेइति॒त्वे। सुपु॑त्र। पु॒त्र॒श॒व॒स॒:। श॒व॒सोवृ॑त्रन्। अवृ॑त्र॒न्काम॑कातय:। काम॑कातय॒इति॒काम॑ऽकातय:॥ नत्वां। त्वामि॑न्द्र। इ॒न्द्राति॑। अति॑रिच्यते। रि॒च्य॒त॒इति॑रिच्यते॥  
सन॑:। नो॒वृ॒ष॒न्। वृ॒ष॒न्त्सनि॑ष्ठया। सनि॑ष्ठया॒सं। सङ्घो॒रया॑। घो॒रया॑द्रवि॒त्न्वा। द्र॒वि॒त्न्वेति॑द्र॒वि॒त्न्वा॥ धि॒यावि॑ढ्ढि। वि॒ढ्ढि॒पुरं॑ध्या। पुर॒न्ध्येति॒पुरं॑ऽध्या॥ 17 ॥  
यस्ते॑। ते॒नू॒नं। नू॒नंश॑तक्रतो। श॒त॒क्र॒त॒विन्द्र॑। श॒त॒क्र॒तो॒इति॑शतऽक्रतो। इन्द्र॑द्यु॒म्नित॑म:। द्यु॒म्नित॑मो॒मद॑:। द्यु॒म्नित॑म॒इति॑द्यु॒म्निऽत॑म:। मद॒इति॒मद॑:॥ तेन॑नू॒नं। नू॒नम्मदे॑। मदे॑मदे:। मदे॒रिति॒मदे॑:॥  
यस्ते॑चि॒त्रश्र॑वस्तम:। चि॒त्रश्र॑वस्तमो॒य:। चि॒त्रश्र॑वस्तम॒इति॑चि॒त्रश्र॑व:ऽतम:। यइ॑न्द्र। इ॒न्द्र॒वृ॒त्र॒हन्त॑म:। वृ॒त्र॒हन्त॑म॒इति॑वृ॒त्र॒हन्ऽत॑म:॥ यओ॑जो॒दात॑म:। ओ॒जो॒दात॑मो॒मद॑:। ओ॒जो॒दात॑म॒इति॑ओ॒ज॒:ऽदात॑म:। मद॒इति॒मद॑:॥  
वि॒द्माहि। हियस्ते॑। यस्ते॑अद्रिवः। अ॒द्रि॒व॒स्त्वाद॑त्त:। त्वाद॑त्तस्सत्य। त्वाद॑त्त॒इति॒त्वाऽद॑त्त:। स॒त्य॒सो॒म॒पा॒:। सो॒म॒पा॒इति॑सोमऽपा:॥ विश्वा॑सुदस्म। द॒स्म॒कृ॒ष्टिषु॑। कृ॒ष्टिष्विति॑कृ॒ष्टिषु॑॥  
इन्द्रा॑य॒मद्व॑ने। मद्व॑नेसु॒तं। सु॒तम्परि॑। परि॑ष्टोभन्तु। स्तो॒भ॒न्तु॒न॒:। नो॒गिर॑:। गिर॒इति॒गिर॑:॥ अ॒र्कम॑र्चन्तु। अ॒र्च॒न्तु॒का॒रव॑:। का॒रव॒इति॑का॒रव॑:॥  
यस्मि॒न्विश्वा॑:। विश्वा॒अधि॑। अधि॒श्रिय॑:। श्रियो॒रण॑न्ति। रण॑न्तिस॒प्त। स॒प्तसं॒सदः॑। सं॒सद॒इति॑सं॒ऽसद॑:॥ इन्द्रं॑सु॒ते। सु॒तेह॑वामहे। ह॒वा॒म॒ह॒इति॑हवामहे॥ 18 ॥  
त्रिक॑द्रुकेषु॒चेत॑नन्दे॒वासो॑य॒ज्ञम्म॑त्नत॥ तमिद्व॑र्धन्तुनो॒गिर॑:॥  
आत्वा॑विश॒न्त्विन्द॑वस्समु॒द्रमि॑व। स॒मु॒द्रमि॑व॒सिन्ध॑व:। स॒मु॒द्रमि॒वेति॑स॒मु॒द्रंऽइ॑व। सिन्ध॑व॒इति॒सिन्ध॑व:॥ नत्वामि॒न्द्राति॑रिच्यते।  
वि॒व्यक्थ॑महि॒ना। म॒हि॒नावृ॑षन्। वृ॒ष॒न्भ॒क्षं। भ॒क्षंसोम॑स्य। सोम॑स्यजागृवे। जा॒गृ॒व॒इति॑जागृवे॥ यइ॑न्द्र। इ॒न्द्र॒ज॒ठरे॑षु। ज॒ठरे॑षुते। त॒इति॑ते॥  
अर॑न्ते। त॒इ॒न्द्र॒। इ॒न्द्र॒कु॒क्षये॑। कु॒क्षये॒सोम॑:। सोमो॑भवतु। भ॒व॒तु॒वृ॒त्र॒ह॒न्। वृ॒त्र॒ह॒न्निति॑वृत्रऽहन्॥ अरं॒धाम॑भ्य:। धाम॑भ्य॒इन्द॑व:। धाम॑भ्य॒इति॒धाम॑ऽभ्य:। इन्द॑व॒इतीन्द॑व:॥  
अर॒मश्वा॑य। अश्वा॑यगायति। गा॒य॒ति॒श्रु॒तक॑क्ष:। श्रु॒तक॑क्षो॒अरं॑। श्रु॒तक॑क्ष॒इति॑श्रु॒तऽक॑क्ष:। अर॒ङ्गवे॑। गव॒इति॒गवे॑॥ अर॒मिन्द्र॑स्य। इन्द्र॑स्य॒धाम्ने॑। धाम्न॒इति॒धाम्ने॑॥  
अरं॒हि। हिष्म॑। स्मा॒सु॒तेषु॑। सु॒तेषु॑न:। न॒स्सोमे॑षु। सोमे॑ष्विन्द्र। इ॒न्द्र॒भू॒ष॒सि॒। भू॒ष॒सीति॑भूषसि॥ अरं॑ते। ते॒श॒क्र॒। श॒क्र॒दा॒वने॑। दा॒वन॒इति॑दा॒वने॑॥ 19 ॥  
प॒रा॒कात्ता॑च्चित्। चि॒दि॒द्रि॒व॒:। अ॒द्रि॒व॒स्त्वां। अ॒द्रि॒व॒इत्य॑द्रिऽव:। त्वान्न॑क्षन्त। न॒क्ष॒न्त॒न॒:। नो॒गिर॑:। गिर॒इति॒गिर॑:॥ अरं॑गमाम। ग॒मा॒म॒ते॒। ते॒व॒यं। व॒यमिति॑व॒यं॥  
ए॒वाहि। ह्यसि॑। असि॑वीर॒यु:। वी॒र॒युरे॒व। वी॒र॒युरिति॑वी॒र॒ऽयु:। ए॒वाशूर॑:। शूर॑उ॒त। उ॒तस्थि॒र:। स्थि॒रइति॑स्थि॒र:॥ ए॒वाते॑। ते॒राध्यं॑। राध्यं॒मन॑:। मन॒इति॒मनः॑॥  
ए॒वारा॒ति:। रा॒तिस्तु॑वीमघ। तु॒वी॒म॒घ॒विश्वे॑भि:। तु॒वि॒म॒घेति॑तुविऽमघ। विश्वे॑भिर्धायि। धा॒यि॒धा॒तृभि॑:। धा॒तृभि॒रिति॑धा॒तृऽभि॑:॥ अधा॑चित्। चि॒दि॒न्द्र॒। इ॒न्द्र॒मे॒। मे॒सचा॑। सचेति॒सचा॑॥  
मोषु। मोइति॒मो। सुब्र॒ह्मेव॑। ब्र॒ह्मेव॑तन्द्र॒यु:। ब्र॒ह्मेवेति॑ब्र॒ह्माऽइ॑व। त॒न्द्र॒युर्भुव॑:। भुवो॑वाजानां। वा॒जा॒नां॒प॒ते॒। प॒त॒इति॑पते॥ मत्स्वा॑सुतस्य। सु॒त॒स्य॒गोम॑त:। गोम॑त॒इति॒गोऽम॑त:॥  
मान॑:। न॒इ॒न्द्र॒। इ॒न्द्रा॒भि। अ॒भ्य॑१॒॑आ॒दिश॑:। आ॒दिश॒स्सूर॑:। आ॒दिश॒इत्या॒ऽदिश॑:। सूरो॑अ॒क्तुषु॑। अ॒क्तुष्वाय॑न्। आय॑मन्। य॒म॒न्निति॑यमन्॥ त्वायु॒जा। यु॒जाव॑नेम। व॒ने॒म॒तत्। तदिति॒तत्॥  
त्वयेत्। इदि॑न्द्र। इ॒न्द्र॒यु॒जा। यु॒जाव॒यं। व॒यम्प्रति॑। प्रति॑ब्रवीमहि। ब्र॒वी॒म॒हि॒स्पृध॑:। स्पृध॒इति॒स्पृध॑:॥ त्वम॒स्माकं॑। अ॒स्माकं॒तव॑। तव॑स्मसि। स्म॒सीति॑स्मसि॥  
त्वामित्। इद्धि। हित्वा॒यव॑:। त्वा॒यवो॑नु॒नोनु॑वत:। अ॒नु॒नोनु॑वत॒श्चरा॑न्। अ॒नु॒नोनु॑वत॒इत्य॑नु॒ऽनोनु॑वत;। चारा॒निति॒चरा॑न्॥ सखा॑यइन्द्र। इ॒न्द्र॒का॒रव॑:। का॒रव॒इति॑का॒रव॑:॥ 20 ॥  
