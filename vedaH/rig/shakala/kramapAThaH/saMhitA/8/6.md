

  
म॒हाँइन्द्रः॑। इन्द्रो॒यः। यओज॑सा। ओज॑साप॒र्जन्यः॑। प॒र्जन्यो॑वृष्टि॒माँइ॑व। वृ॒ष्टि॒मानि॒वेति॑वृ॒ष्टि॒मान्ऽइ॑व॥ स्तोमै॑र्व॒त्सस्य॑। व॒त्सस्य॑वावृधे। व॒वृ॒ध॒इति॑ववृधे॥  
प्र॒जामृ॒तस्य॑। प्र॒जामिति॑प्र॒ऽजां। ऋ॒तस्य॒पिप्र॑तः। पिप्र॑तः॒प्र। प्रयत्। यद्भर॑न्त। भर॑न्त॒वह्न॑यः। वह्न॑य॒इति॒वह्न॑यः॥ विप्रा॑ऋ॒तस्य॑। ऋ॒तस्य॒वाह॑सा। वाह॒सेति॒वाह॑सा॥  
कण्वा॒इन्द्रं॑। इन्द्रं॒यत्। यदक्र॑त। अक्र॑त॒स्तोमैः॑। स्तोमै॑र्य॒ज्ञस्य॑। य॒ज्ञस्य॒साध॑नं। साध॑न॒मिति॒साध॑नं॥ जा॒मिब्रु॑वते। ब्रु॒व॒त॒आयु॑धं। आयु॑ध॒मित्यायु॑धं॥  
सम॑स्य। अ॒स्य॒म॒न्यवे॑। अ॒न्यवे॒विशः॑। विशो॒विश्वाः॑। विश्वा॑नमन्त। न॒म॒न्त॒कृ॒ष्टयः॑। कृ॒ष्टय॒इति॑कृ॒ष्टयः॑॥ स॒मु॒द्राये॑व॒सिन्ध॑वः। सिन्ध॑व॒इति॒सिन्ध॑वः॥  
ओज॒स्तत्। तद॑स्य। अ॒स्य॒ति॒त्वि॒षे॒। ति॒त्वि॒ष॒उ॒भे। उ॒भेयत्। उ॒भेइत्यु॒भे। यत्स॒मव॑र्तयत्। स॒मव॑र्तय॒दिति॑सं॒ऽअव॑र्तयत्॥ इन्द्र॒श्चर्मे॑व। चर्मे॑व॒रोद॑सी। चर्मे॒वेति॒चर्म॑ऽइव। रोद॑सी॒इति॒रोद॑सी॥ 9 ॥  
विचि॑त्। चि॒द्वृ॒त्रस्य॑। वृ॒त्रस्य॒दोध॑तः। दोध॑तो॒वज्रे॑ण। वज्रे॑णश॒तप॑र्वणा। श॒तप॑र्व॒णॆति॑श॒तऽप॑र्वणा॥ शिरो॑बिभेद। बि॒भे॒द॒वृ॒ष्णिना॑। वृ॒ष्णिनेति॑वृ॒ष्णिना॑॥  
इ॒माअ॒भि। अ॒भिप्र। प्रणो॑नुमः। नो॒नु॒मो॒वि॒पां। वि॒पामग्रे॑षु। अग्रे॑षु॒धीत॑यः। धीत॑य॒इति॒धीत॑यः॥ अ॒ग्नेश्शो॒चिः। शो॒चिर्न। नदि॒द्युतः॑। दि॒द्युत॒इति॑दि॒द्युतः॑॥  
गुहा॑स॒तीः। स॒तीरुप॑। उप॒त्मना॑। त्मना॒प्र। प्रयत्। यच्छोच॑न्त। शोच॑न्त॒धीत॑यः। धीत॑य॒इति॒धीत॑यः॥ कण्वा॑ऋ॒तस्य॑। ऋ॒तस्य॒धार॑या। धार॒येति॒धार॑या॥  
प्रतं। तमिन्द्रं॑। इन्द्रं॑नशीमहि। न॒शी॒म॒हि॒र॒यिं। र॒यिङ्गोम॑न्तं। गोम॑न्तम॒श्विनं॑। गोम॑न्त॒मिति॒गोऽम॑न्तं। अ॒श्विन॒मित्य॒श्विनं॑॥ प्रब्रह्म॑। ब्रह्म॑पू॒र्वचि॑त्तये। पू॒र्वचि॑त्तय॒इति॑पू॒र्वऽचि॑त्तये॥  
अ॒हमित्। इध्दि। हिपि॒तुः। पि॒तुष्परि॑। परि॑मे॒धां। मे॒धामृ॒तस्य॑। ऋ॒तस्य॑ज॒ग्रभ॑। ज॒ग्रभेति॑ज॒ग्रभ॑॥ अ॒हंसूर्य॑इव। सूर्य॑इवाजनि। सूर्य॑इ॒वेति॒सूर्यः॑ऽइव। अ॒ज॒नीत्य॑जनि॥ 10 ॥  
अ॒हम्प्र॒त्नेन॑। प्र॒त्नेन॒मन्म॑ना। मन्म॑ना॒गिरः॑। गिर॑श्शुम्भामि। शुं॒भा॒मि॒क॒ण्व॒वत्। क॒ण्व॒वदिति॑क॒ण्व॒ऽवत्॥ येनेन्द्रः॑। इन्द्र॒श्शुष्मं॑। शुष्म॒मित्। इद्द॒धे। द॒धइति॑द॒धे॥  
येत्वां। त्वामि॑न्द्र। इ॒न्द्र॒न। नतु॑ष्टु॒वुः। तु॒ष्टु॒वुर्ऋष॑यः। तु॒स्तु॒वुरिति॑तु॒स्तु॒वुः। ऋष॑यो॒ये। येच॑। च॒तु॒ष्टु॒वुः। तु॒स्तु॒वुरिति॑तु॒स्तु॒वुः॥ ममेत्। इद्व॑र्धस्व। व॒र्ध॒स्व॒सुष्टु॑तः। सुस्तु॑त॒इति॒सुऽस्तु॑तः॥  
यद॑स्य। अ॒स्य॒म॒न्युः। म॒न्युरध्व॑नीत्। अध्व॑नी॒द्वि। वि॒वृ॒त्रं। वृ॒त्रम्प॑र्व॒शः। प॒र्व॒शोरु॒जन्। प॒र्व॒शइति॑प॒र्व॒ऽशः। रु॒जन्निति॑रु॒जन्॥ अ॒पस्स॑मु॒द्रं। स॒मु॒द्रमैर॑यत्। ऐर॑य॒दित्यैर॑यत्॥  
निशुष्णं॑। शुष्ण॑मिन्द्र। इ॒न्द्र॒ध॒र्ण॒सिं। ध॒र्ण॒सिंवज्रं॑। वज्रं॑जघन्थ। ज॒घ॒न्थदस्य॑वि। दस्य॒वीति॒दस्य॑वि॥ वृषा॒हि। ह्यु॑ग्र। उ॒ग्र॒शृ॒ण्वि॒षे। शृ॒ण्वि॒षइति॑शृ॒ण्वि॒षे॥  
नद्यावः॑। द्याव॒इन्द्र॑। इन्द्र॒मोज॑सा। ओज॑सा॒न। नान्तरि॑क्षाणि। अ॒न्तरि॑क्षाणिव॒ज्रिणं॑। व॒ज्रिण॒मिति॑व॒ज्रिणं॑॥ नवि॑व्यचन्त। वि॒व्य॒च॒न्त॒भूम॑यः। भूम॑य॒इति॒भूम॑यः॥ 11 ॥  
यस्ते॑। त॒इ॒न्द्र॒। इ॒न्द्र॒म॒हीः। म॒हीर॒पः। अ॒पस्त॑भू॒यमा॑नः। स्त॒भू॒यमा॑न॒आश॑यत्। स्त॒भु॒यमा॑न॒इति॑स्त॒भु॒ऽयमा॑नः। आश॑यत्। अ॒श॒य॒दित्य॑शयत्॥ नितं। तपद्या॑सु। पद्या॑सुशिश्रथः। शि॒श्र॒थ॒इति॑शिश्रथः॥  
यइ॒मे। इ॒मेरोद॑सी। इ॒मेइती॒मे। रोद॑सीम॒ही। रोद॑सी॒इति॒रोद॑सी। म॒हीस॑मी॒ची। म॒हीइति॑म॒ही। स॒मी॒चीस॒मज॑ग्रभीत्। स॒मी॒चीइति॑सं॒ऽई॒ची। स॒मज॑ग्रभी॒दिति॑सं॒ऽअज॑ग्रभीत्॥ तमो॑भिरिन्द्र। इ॒न्द्र॒तं। तङ्गु॑हः। गु॒ह॒इति॑गु॒हः॥  
यइ॑न्द्र। इ॒न्द्र॒यत॑यः। यत॑यस्त्वा। त्वा॒भृग॑वः। भृग॑वो॒ये। येच॑। च॒तु॒ष्टु॒वुः। तु॒ष्टु॒वुरिति॑तु॒स्तु॒वुः॥ ममेत्। इदु॑ग्र। उ॒ग्र॒श्रु॒धि। श्रु॒धीहवं॑। हव॒मिति॒हवं॑॥  
इ॒मास्ते॑। त॒इ॒न्द्र॒। इ॒न्द्र॒पृश्न॑यः। पृश्न॑योघृ॒तं। घृ॒तन्दु॑हते। दु॒ह॒त॒आ॒शिरं॑। आ॒शिर॒मित्या॒ऽशिरं॑॥ ए॒नामृ॒तस्य॑। ऋ॒तस्य॑पि॒प्युषीः॑। पि॒प्युषी॒रिति॑पि॒प्युषीः॑॥  
याइ॑न्द्र। इ॒न्द्र॒प्र॒स्वः॑। प्र॒स्व॑स्त्वा। प्र॒स्व॑१॒॑इति॑प्र॒ऽस्वः॑। त्वा॒सा। आ॒सागर्भं॑। गर्भ॒मच॑क्रिररन्। अच॑क्रिर॒न्नित्यच॑क्रिरन्॥ परि॒धर्मे॑व। धर्मे॑व॒सूर्यं॑। धर्मे॒वेति॒धर्म॑ऽइव। सूर्य॒मिति॒सूर्यं॑॥ 12॥  
त्वामित्। इच्छ॑वसः। श॒व॒स॒स्प॒ते॒। प॒ते॒कण्वाः॑। कण्वा॑उ॒क्थेन॑। उ॒क्थेन॑वावृधुः। व॒वृ॒धु॒रिति॑ववृधुः॥ त्वांसु॒तासः॑। सु॒तास॒इन्द॑वः। इन्द॑व॒इतीन्द॑वः॥  
तवेत्। इदि॑न्द्र। इ॒न्द्र॒प्रणी॑तिषु। प्रणी॑तिषू॒त। प्रनी॑ति॒ष्विति॒प्रऽनी॑तिषु। उ॒तप्रश॑स्तिः। प्रश॑स्तिरद्रिवः। प्रश॑स्ति॒रिति॒प्रऽश॑स्तिः। अ॒द्रि॒व॒इत्य॑द्रिऽवः॥ य॒ज्ञोवि॑तन्त॒साय्यः॑। वि॒त॒न्त॒साय्य॒इति॑वि॒त॒न्त॒ऽसाय्यः॑॥  
आनः॑। न॒इ॒न्द्र॒। इ॒न्द्र॒म॒हीं। म॒हीमिषं॑। इषं॒पुरं॑। पुर॒न्न। नद॑र्षि। द॒र्षि॒गोम॑तीं। गोम॑ती॒मिति॒गोऽम॑तीं॥ उ॒तप्र॒जां। प्र॒जांसु॒वीर्यं॑। प्र॒जामिति॑प्र॒ऽजां। सु॒वीर्य॒मिति॑सु॒ऽवीर्यं॑॥  
उ॒तत्यत्। त्यदा॒श्वश्व्यं॑। आ॒श्वश्व्यं॒यत्। आ॒श्वश्व्य॒मित्या॒शुऽअ॑श्व्यं। यदि॑न्द्र। इ॒न्द्र॒नाहु॑षीषु। नाहु॑षी॒ष्वा। एत्या॥ अग्रे॑वि॒क्षु। वि॒क्षुप्र॒दीद॑यत्। प्र॒दीद॑य॒दिति॑प्र॒ऽदीद॑यत्॥  
अ॒भिव्र॒जं। व्र॒जन्न। नत॑त्निषे। त॒त्नि॒षे॒सूरः॑। सूर॑उपा॒कच॑क्षसं। उ॒पा॒कच॑क्षस॒मित्यु॑पा॒कऽच॑क्षसं॥ यदि॑न्द्र। इ॒न्द्र॒मृ॒ळया॑सि। मृ॒ळया॑सिनः। न॒इति॑नः॥ 13 ॥  
यद॒ङ्ग। अ॒ङ्गत॑विषी॒यसे॑। त॒वि॒षी॒यस॒इन्द्र॑। त॒वि॒षीयस॒इति॑त॒वि॒षीऽयसे॑। इन्द्र॑प्र॒राज॑सि। प्र॒राज॑सिक्षि॒तीः। प्र॒राज॒सीति॑प्र॒ऽराज॑सि। क्षि॒तीरिति॑क्षि॒तीः॥ म॒हाँअ॑पा॒रः। अ॒पा॒रओज॑सा। ओज॒सेत्योज॑सा॥  
तन्त्वा॑। त्वा॒ह॒विष्म॑तीः। ह॒विष्म॑ती॒र्विशः॑। विश॒उप॑। उप॑ब्रुवते। ब्रु॒व॒त॒ऊ॒तये॑। ऊ॒तय॒इत्यू॒तये॑॥ उ॒रु॒ज्रय॑स॒मिन्दु॑भिः। उ॒रु॒ज्रय॑स॒मित्यु॑रु॒ऽज्रय॑सं। इन्दु॑भि॒रितीन्दु॑ऽभिः॥  
उ॒प॒ह्व॒रेगि॑री॒णां। उ॒प॒ह्व॒रइत्यु॑प॒ऽह्व॒रे। गि॒री॒णांसं॑ग॒थे। सं॒ग॒थेच॑। सं॒ग॒थइति॑सं॒ऽग॒थे। च॒न॒दीनां॑। न॒दीनां॒मिति॑न॒दीनां॑॥ धि॒याविप्रः॑। विप्रो॑अजायत। अ॒जा॒य॒तेत्य॑जायत॥  
अत॑स्समु॒द्रं। स॒मु॒द्रमु॒द्वतः॑। उ॒द्वत॑श्चिकि॒त्वान्। उ॒द्वत॒इत्यु॒त्ऽवतः॑। चि॒कि॒त्वाँअव॑। अव॑पश्यति। प॒श्य॒ती॒ति॑पश्यति॥ यतो॑विपा॒नः। वि॒पा॒नएज॑ति। एज॒तीत्येज॑ति॥  
आदित्। इत्प्र॒त्नस्य॑। प्र॒त्नस्य॒रेत॑सः। रेत॑सो॒ज्योतिः॑। ज्योति॑ष्पश्यन्ति। प॒श्य॒न्ति॒वा॒स॒रं। वा॒स॒रमिति॑वा॒स॒रं॥ प॒रोयत्। यदि॒ध्यते॑। इ॒ध्यते॑दि॒वा। दि॒वेति॑दि॒वा॥ 14 ॥  
कण्वा॑सइन्द्र। इ॒न्द्र॒ते॒। ते॒म॒तिं। म॒तिंविश्वे॑। विश्वे॑वर्धन्ति। व॒र्ध॒न्ति॒पौंस्यं॑। पौस्य॒मिति॒पौंस्यं॑॥ उ॒तोश॑विष्ठ। उ॒तोइत्यु॒तो। श॒वि॒ष्ठ॒वृष्ण्यं॑। वृष्ण्य॒मिति॒वृष्ण्यं॑॥  
इ॒माम्मे॑। म॒इ॒न्द्र॒। इ॒न्द्र॒सु॒ष्टु॒तिं। सु॒ष्टु॒तिञ्जु॒षस्व॑। सु॒स्तु॒तिमिति॑सु॒ऽस्तु॒तिं। जु॒षस्व॒प्र। प्रसु। सुमां। माम॑व। अ॒वेत्य॑व॥ उ॒तप्र। प्रव॑र्धय। व॒र्ध॒या॒म॒तिं। म॒तिमिति॑म॒तिं॥  
उ॒तब्र॑ह्म॒ण्या। ब्र॒ह्म॒ण्याव॒यं। व॒यन्तुभ्यं॑। तुभ्यं॑प्रवृध्द। प्र॒वृ॒ध्द॒व॒ज्रि॒वः॒। प्र॒वृ॒ध्देति॑प्रऽवृध्द। व॒ज्रि॒व॒इति॑वज्रिऽवः॥ विप्रा॑अतक्ष्म। अ॒त॒क्ष्म॒जी॒वसे॑। जी॒वस॒इति॑जी॒वसे॑॥  
अ॒भिकण्वाः॑। कण्वा॑अनूषत। अ॒नू॒ष॒तापः॑। आपो॒न। नप्र॒वता॑। प्र॒वता॑य॒तीः। प्र॒वतेति॑प्र॒ऽवता॑। य॒तीरिति॑य॒तीः॥ इन्द्रं॒वन॑न्वतीम॒तिः। वन॑न्वती॒रिति॒वन॑न्ऽवतीः। म॒तिरिति॑म॒तिः॥  
इन्द्र॑मु॒क्थानि॑। उ॒क्थानि॑वावृधुः। वा॒वृ॒धु॒स्स॒मु॒द्रमि॑व। व॒वृ॒धुरिति॑व॒वृ॒धुः। स॒मु॒द्रमि॑व॒सिन्ध॑वः। स॒मु॒द्रमि॒वेति॑स॒मु॒द्रंऽइ॑व। सिन्ध॑व॒इति॒सिन्ध॑वः॥ अनु॑त्तमन्युम॒जरं॑। अनु॑त्तमन्यु॒मित्यनु॑त्तऽमन्युं। अ॒जर॒मित्य॒जरं॑॥ 15॥  
आनः॑। नो॒या॒हि॒। या॒हि॒प॒रा॒वतः॑। प॒रा॒वतो॒हरि॑भ्यां। प॒रा॒वत॒इति॑प॒रा॒ऽवतः॑। हरि॑भ्याहर्य॒ताभ्यां॑। हरि॑भ्या॒मिति॒हरि॑ऽभ्यां। ह॒र्य॒ताभ्या॒मिति॑ह॒र्य॒ताभ्यां॑॥ इ॒ममि॑न्द्र। इ॒न्द्र॒सु॒तं। सु॒तम्पि॑ब। पि॒बेति॑पिब॥  
त्वामित्। इद्वृ॑त्रहन्तम। वृ॒त्र॒ह॒न्त॒म॒जना॑सः। वृ॒त्र॒ह॒न्त॒म॒इति॑वृत्रऽहन्तम। जना॑सोवृ॒क्तब॑र्हिषः। वृ॒क्तब॑र्हिष॒इति॑वृ॒क्तऽब॑र्हिषः॥ हव॑न्ते॒वाज॑सातये। वाज॑सातय॒इति॒वाज॑ऽसातये॥  
अनु॑त्वा। त्वा॒रोद॑सी। रोद॑सीउ॒भे। रोद॑सी॒इति॒रोद॑सी। उ॒भेच॒क्रं। उ॒भेइत्यु॒भे। च॒क्रन्न। नव॑र्ति। व॒र्त्येत॑शं। एत॑श॒मित्येत॑शं॥ अनु॑सुवा॒नासः॑। सु॒वा॒नास॒इन्द॑वः। इन्द॑व॒इतीन्द॑वः॥  
मन्द॑स्वा॒सु। सुस्व॑र्णरे। स्व॑र्णरउ॒त। स्व॑र्नर॒इति॒स्वः॑ऽनरे। उ॒तेन्द्र॑। इन्द्र॑शर्य॒णाव॑ति। श॒र्य॒णाव॒तीति॑श॒र्य॒णाऽव॑ति॥ मत्स्वा॒विव॑स्वतः। विव॑स्वतोम॒ती। म॒तीति॑म॒ती॥  
वा॒वृ॒धा॒नउप॑। व॒वृ॒धा॒नइति॑व॒वृ॒धा॒नः। उप॒द्यवि॑। द्यवि॒वृषा॑। वृषा॑व॒ज्री। व॒ज्र्य॑रोरवीत्। अ॒रो॒र॒वीदित्य॑रोरवीत्॥ वृ॒त्र॒हासो॑म॒पात॑मः। वृ॒त्र॒हेति॑वृ॒त्र॒ऽहा। सो॒म॒पात॑म॒इति॑सो॒म॒ऽपात॑मः॥ 16 ॥  
ऋषि॒र्हि। हिपू॑र्व॒जाः। पू॒र्व॒जाअस्ति॑। अस्त्येकः॑। एक॒ईशा॑नः। ईशा॑न॒ओज॑सा। ओज॒सेत्योज॑सा॥ इन्द्र॑चोष्कू॒यसे॑। चो॒ष्कू॒यसे॒वसु॑। वस्विति॒वसु॑॥  
अ॒स्माकं॑त्वा। त्वा॒सु॒तान्। सु॒ताँउप॑। उप॑वी॒तपृ॑ष्ठाः। वी॒तपृ॑ष्ठाअ॒भि। वी॒तपृ॑ष्ठा॒इति॑वी॒तऽपृ॑ष्ठाः। अ॒भिप्रयः॑। प्रय॒इति॒प्रयः॑॥ श॒तंव॑हन्तु। व॒ह॒न्तु॒हर॑यः। हर॑य॒इति॒हर॑यः॥  
इ॒मांसु। सुपू॒र्व्यां। पू॒र्व्यान्धियं॑। धियं॒मधोः॑। मधो॑र्घृ॒तस्य॑। घृ॒तस्य॑पि॒प्युषीं॑। पि॒प्युषी॒मिति॑पि॒प्युषीं॑॥ कण्वा॑उ॒क्थेन॑। उ॒क्थेन॑वावृधुः। व॒वृ॒धु॒रिति॑ववृधुः॥  
इन्द्र॒मित्। इद्विम॑हीनां। विम॑हीनां॒मेधे॑। विम॑हीना॒मिति॒विऽम॑हीनां। मेधे॑वृणीत। वृ॒णी॒त॒मर्त्यः॑। मर्त्य॒इति॒मर्त्यः॑॥ इन्द्रं॑सनि॒ष्युः। स॒नि॒ष्युरू॒तये॑। ऊ॒तय॒इत्यू॒तये॑॥  
अ॒र्वाञ्चं॑त्वा। त्वा॒पु॒रु॒ष्टु॒त॒। पु॒रु॒ष्टु॒त॒प्रि॒यमे॑धस्तुता। पु॒रु॒स्तु॒तेति॑पुरुऽस्तुत। प्रि॒यमे॑धस्तुता॒हरी॑। प्रि॒यमे॑धस्तु॒तेति॑प्रि॒यमे॑धऽस्तुता। हरी॒इति॒हरी॑॥ सो॒म॒पेया॑यवक्षतः। सो॒म॒पेया॒येति॑सो॒म॒ऽपेया॑य। व॒क्ष॒त॒इति॑वक्षतः॥  
श॒तम॒हं। अ॒हन्ति॒रिन्दि॑रे। ति॒रिन्दि॑रेस॒हस्रं॑। स॒हस्रं॒पर्शौ॑। पर्शा॒वाद॑दे। आद॑दे। द॒द॒इति॑ददे॥ राधां॑सि॒याद्वा॑नां। याद्वा॑ना॒मिति॒याद्वा॑नां॥  
त्रीणि॑श॒तानि॑। श॒तान्यर्व॑तां। अर्व॑तांस॒हस्रा॑। स॒हस्रा॒दश॑। दश॒गोनां॑। गोना॒मिति॒गोनां॑॥ द॒दुष्प॒ज्राय॑। प॒ज्राय॒साम्ने॑। साम्न॒इति॒साम्ने॑॥  
उदा॑नट्। आ॒न॒ट्क॒कु॒हः। क॒कु॒होदिवं॑। दिव॑मु॒ष्ट्रान्। उष्ट्रा॑ञ्चतु॒र्युजः॑। च॒तु॒र्युजो॒दद॑त्। च॒तु॒र्युज॒इति॑च॒तुः॒ऽयुजः॑। दद॒दिति॒दद॑त्॥ श्रव॑सा॒याद्वं॑। याद्वं॒जना॑नां। जना॑ना॒मिति॒जना॑नां॥ 17 ॥  
