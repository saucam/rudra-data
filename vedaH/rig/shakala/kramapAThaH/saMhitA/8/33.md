

  
व॒यङ्घ॑। घ॒त्वा॒। त्वा॒सु॒ताव॑न्त:। सु॒ताव॑न्त॒आप॑:। सु॒तव॑न्त॒इति॑सु॒तऽव॑न्त:। आपो॒न। नवृ॒क्तब॑र्हिष:। वृ॒क्तब॑र्हिष॒इति॑वृ॒क्तऽब॑र्हिष:॥ प॒वित्र॑स्यप्र॒स्रव॑णॆषु। प्र॒स्रव॑णॆषुवृत्रहन्। प्र॒स्रव॑णॆ॒ष्विति॑प्र॒ऽस्रव॑णॆषु। वृ॒त्र॒ह॒न्परि॑। वृ॒त्र॒ह॒न्निति॑वृत्रऽहन्। परि॑स्तो॒तार॑:। स्तो॒तार॑आसते। आ॒स॒त॒इत्या॑सते॥  
स्वर॑न्तित्वा। त्वा॒सु॒ते। सु॒तेनर॑:। नरो॒वसो॑। वसो॑निरे॒के। वसो॒इति॒वसो॑। निरे॒कउ॒क्थिन॑:। उ॒क्थिन॒इत्यु॒क्थिन॑:॥ क॒दासु॒तं। सु॒तन्तृ॑षा॒ण:। तृ॒षा॒णओक॑:। ओक॒आग॑म:। आग॑म:। ग॒म॒इन्द्र॑। इन्द्र॑स्व॒ब्दीव॑। स्व॒ब्दीव॒वंस॑ग:। स्व॒ब्दीवेति॑स्व॒ब्दीऽइ॑व। वंस॑ग॒इति॒वंस॑ग:॥  
कण्वे॑भिधृष्णो। धृ॒ष्ण॒वाधृ॒षत्। धृ॒ष्णो॒इति॑धृष्णो। आधृ॒षत्। धृ॒षद्वाजं॑। वाजं॑दर्षि। द॒र्षि॒स॒ह॒स्रिणं॑। स॒ह॒स्रिण॒मिति॑स॒ह॒स्रिणं॑॥ पि॒शङ्ग॑रूपम्मघवन्। पि॒शङ्ग॑रूप॒मिति॑पि॒शङ्ग॑ऽरूपं। म॒घ॒व॒न्वि॒च॒र्ष॒णॆ॒। म॒घ॒व॒न्निति॑मघऽवन्। वि॒च॒र्ष॒णॆ॒म॒क्षु। वि॒च॒र्ष॒ण॒इति॑विऽचर्षणॆ । म॒क्षूगोम॑न्तं। गोम॑न्तमीमहे। गोम॑न्त॒मिति॒गोऽम॑न्तं। ई॒म॒ह॒इती॑महे॥  
पा॒हिगाय॑। गायान्ध॑स:। अन्ध॑सो॒मदे॑। मद॒इन्द्रा॑य। इन्द्रा॑यमेध्यातिथे। मेध्या॑तिथ॒इति॒मेध्य॑ऽअतिथे॥ यस्समि॑श्ल:। सम्मि॑श्लो॒हर्यो॑:। सम्मि॑श्ल॒इति॒संऽमि॑श्ल:। हर्यो॒य:। यस्सु॒ते। सु॒तेसचा॑। सचा॑व॒ज्री। व॒ज्रीरथ॑:। रथो॑हिर॒ण्यय॑:। हि॒र॒ण्यय॒इति॑हि॒र॒ण्यय॑:॥  
यस्सु॑ष॒व्य:। सु॒ष॒व्यस्सु॒दक्षि॑ण:। सु॒स॒व्यइति॑सु॒ऽस॒व्य॑:। सु॒द॒क्षि॑णइ॒न:। सु॒दक्षि॑ण॒इति॑सु॒ऽदक्षि॑ण:। इ॒नोय:। यस्सु॒क्रतु॑:। सु॒क्रतु॑र्गृ॒णॆ। सु॒क्रतु॒रिति॑सु॒ऽक्रतु॑:। गृ॒णइति॑गृ॒णॆ॥ यआ॑क॒र:। आ॒क॒रस्स॒हस्रा॑। स॒हस्रा॒य:। यश्श॒ताम॑घ:। श॒ताम॑घ॒इन्द्र॑:। श॒तम॑घ॒इति॑श॒तऽम॑घ:। इन्द्रो॒य:। य:पू॒र्भित्। पू॒र्भिदा॑रि॒त:। पू॒र्भिदिति॑पू॒:ऽभित्। आ॒रित॒इत्या॒रित॑:॥ 7 ॥  
योधृ॑षि॒त:। धृ॒षि॒तोय:। योवृ॑त:। अवृ॑तो॒य:। योअस्ति॑। अस्ति॒स्मशृ॑षु। स्मशृ॑षुश्रि॒त:। श्रि॒तइति॑श्रि॒त:॥ विभू॑तद्युम्न॒श्च्यव॑न:। विभू॑तद्युम्न॒इति॒विभू॑तऽद्युम्न:। च्यव॑न:पुरुष्टु॒त:। पु॒रु॒ष्टु॒त:क्रत्वा॑। क्रत्वा॒गौरि॑व। गौरि॑वशाकि॒न:। गौरि॒वेति॒गौ:ऽइ॑व। शा॒किन॒इति॑शा॒किन॑:॥  
कईं॑। ईं॒वे॒द॒। वे॒द॒सु॒ते। सु॒तेसचा॑। सचा॒पिब॑न्तं। पिब॑न्तं॒कत्। कद्वय॑:। वयो॑दधे। द॒ध॒इति॑दधे॥ अ॒यंय:। य:पुर॑:। पुरो॑विभि॒नत्ति॑। वि॒भि॒नत्त्योज॑सा। वि॒भ॒नत्तीति॑वि॒ऽभि॒नत्ति॑। ओज॑सामन्दा॒नः। म॒न्दा॒नश्शि॒प्री। शि॒प्र्यन्ध॑स:। अन्ध॑स॒इत्यन्ध॑स:॥  
दा॒नामृ॒ग:। मृ॒गोन। नवा॑र॒ण:। वा॒र॒ण:पु॑रु॒त्रा। पु॒रु॒त्राच॒रथं॑। पु॒रु॒त्रेति॑पु॒रु॒ऽत्रा। च॒रथं॑दधे। द॒ध॒इति॑दधे॥ नकि॑ष्ट्वा। त्वा॒नि। निय॑मत्। य॒म॒दासु॒ते। आसु॒ते। सु॒तेग॒म॒:। ग॒मो॒म॒हान्। म॒हाँश्च॑रसि। च॒र॒स्योज॑सा। ओज॒सेत्योज॑सा॥  
यउ॒ग्र:। उ॒ग्रस्सन्। सन्ननिष्टृ॑त:। अनि॑ष्टृतस्थि॒र:। अनि॑स्तृत॒इत्यनि॑ऽस्तृत:। स्थि॒रोरणा॑य। रणा॑य॒संस्कृ॑त:। संस्कृ॑त॒इति॒संस्कृ॑त:॥ यदि॑स्तो॒तु:। स्तो॒तुर्म॒घवा॑। म॒घवा॑शृ॒णव॑त्। म॒घवेति॑म॒घऽवा॑। शृ॒णव॒ध्दवं॑। हव॒न्न। नेन्द्र॑:। इन्द्रो॑योष॒ति। यो॒ष॒त्याग॑मत्। आग॑मत्। ग॒म॒दिति॑गमत्॥  
स॒त्यमि॒त्था। इ॒त्थावृषा॑। वृषेत्। इद॑सि। अ॒सि॒वृष॑जूति:। वृष॑जूति॒र्न:। वृष॑जूति॒रिति॒वृष॑ऽजूति:। नोवृ॑त:। अवृ॑त॒इत्यवृ॑त:॥ वृषा॒हि। ह्यु॑ग्र। उ॒ग्र॒शृ॒ण्वि॒षे। शृ॒ण्वि॒षेप॑रा॒वति॑। प॒रा॒वति॒वृषो॑। प॒रा॒वातीति॑प॒रा॒ऽवति॑। वृषो॑अर्वा॒वति॑। वृषो॒इति॒वृषो॑। अर्वा॒वति॑श्रु॒त:। अ॒र्वा॒वतीत्य॑र्वा॒ऽवति॑। श्रु॒तइति॑श्रु॒त:॥ 8 ॥  
वृष॑णस्ते। ते॒अ॒भीश॑व:। अ॒भीश॑वो॒वृषा॑। वृषा॒कशा॑। कशा॑हिर॒ण्ययी॑। हि॒र॒ण्ययीति॑हि॒र॒ण्ययी॑॥ वृषा॒रथ॑:। रथो॑मघवन्। म॒घ॒व॒न्वृषा॑। म॒घ॒वन्निति॑मघऽवन्। वृषा॒हरी॑। हरी॒वृषा॑। हरी॒इति॒हरी॑। वृषा॒त्वं। त्वंश॑तक्रतो। श॒त॒क्र॒तो॒इति॑शतक्रतो॥  
वृषा॒सोता॑। सोता॑सनोतु। स॒नो॒तु॒ते॒। ते॒वृ॒ष॒न्। वृ॒ष॒न्नृ॒जी॒पि॒न्। ऋ॒जी॒पिन्नाभ॑र। आभ॑र। भ॒रेति॑भर॥ वृषा॑दधन्वे। द॒ध॒न्वे॒वृष॑णं। वृष॑णन्न॒दीषु॑। न॒दीष्वातुभ्यं॑। आतुभ्यं॑। तुभ्यं॑स्थात:। स्था॒त॒र्ह॒री॒णां॒। ह॒री॒णा॒मिति॑हरीणां॥  
एन्द्र॑। इन्द्र॑याहि। या॒हि॒पी॒तये॑। पी॒यते॒मधु॑। मधु॑शविष्ठ। श॒वि॒ष्ठ॒सो॒म्यं। सो॒म्यमिति॑सो॒म्यं॥ नायं। अ॒यम्मच्छ॑। अच्छा॑म॒घवा॑। म॒घवा॑शृ॒णव॑त्। म॒घवेति॑म॒घऽवा॑। शृ॒णव॒द्गिर॑:। गिरो॒ब्रह्म॑। ब्रह्मो॒क्था। उ॒क्थाच॑। च॒सु॒क्रतु॑:। सु॒क्रतु॒रिति॑सु॒ऽक्रतु॑:॥  
वह॑न्तुत्वा। त्वा॒र॒थे॒ष्ठां। र॒थे॒ष्ठामाहर॑य:। र॒थे॒स्थामिति॑र॒थे॒ऽस्थां। आहर॑य:। हर॑योरथ॒युज॑:। र॒थ॒युज॒इति॑र॒थ॒ऽयुज॑:॥ ति॒रश्चि॑त्। चि॒द॒र्यः। अ॒र्यस्सव॑नानि। सव॑नानिवृत्रहन्। वृ॒त्र॒ह॒न्न॒न्येषां॑। वृ॒त्र॒ह॒न्निति॑वृत्रऽहन्। अ॒न्येषां॒या। याश॑तक्रतो। श॒त॒क्र॒तो॒इति॑शतऽक्रतो॥  
अ॒स्माक॑म॒द्य। अ॒द्यान्त॑मं। अन्त॑मं॒स्तोमं॑। स्तोमं॑धिष्व। धि॒ष्व॒म॒हा॒म॒ह। म॒हा॒म॒हेति॑महाऽमह॥ अ॒स्माकं॑ते। ते॒सव॑ना। सव॑नासन्तु। स॒न्तु॒शन्त॑मा। शन्त॑मा॒मदा॑य। शन्त॒मेति॒शंऽत॑मा। मदा॑यद्युक्ष। द्यु॒क्ष॒सो॒म॒पा॒:। सो॒म॒पाइति॑सो॒म॒ऽपा:॥ ॥ 9 ॥  
न॒हिष:। सस्तव॑। तव॒नो। नोमम॑। नोइति॒नो। मम॑शा॒स्त्रे। शा॒स्त्रेअ॒न्यस्य॑। अ॒न्यस्य॒रण्य॑ति। रण्य॒तीति॒रण्य॑ति॥ योअ॒स्मान्। अ॒स्मान्वी॒र:। वी॒रआन॑यत्। आन॑यत्। अ॒न॒य॒दित्य॑नयत्॥  
इन्द्र॑श्चित्। चि॒द्घ॒। घा॒तत्। तद॑ब्रवीत्। अ॒ब्र॒वी॒त्स्त्रि॒या:। स्त्रि॒याआ॑शा॒स्यं। अ॒शा॒स्यम्मन॑:। मन॒इति॒मन॑:॥ उ॒तोअह॑। उ॒तोइत्यु॒तो। अह॒क्रतुं॑। क्रतुं॑र॒घुं। र॒घुमिति॑र॒घुं॥  
सप्ती॑चित्। सप्ती॒इति॒सप्ती॑। चि॒द्घ॒। घा॒म॒द॒च्युता॑। म॒द॒च्युता॑मिथु॒ना। म॒द॒च्युतेति॑म॒द॒ऽच्युता॑। मि॒थु॒नाव॑हत:। व॒ह॒तो॒रथं॑। रथ॒मिति॒रथं॑॥ ए॒वेत्। इध्दू:। धूर्वृष्ण॑:। वृष्ण॒उत्त॑रा। उत्त॒रेत्युत्ऽत॑रा॥  
अ॒ध:प॑श्यस्व। प॒श्य॒स्व॒मा। मोपरि॑। उ॒परि॑सन्त॒रां। स॒न्त॒राम्पा॑द॒कौ। स॒न्त॒रामिति॑सं॒ऽत॒रां। पा॒द॒कौह॑र। ह॒रेति॑हर॥ माते॑। ते॒क॒श॒प्ल॒कौ। क॒श॒प्ल॒कौदृ॑शन् क॒श॒प्ल॒काविति॑क॒श॒ऽप्ल॒कौ। दृ॒श॒न्स्त्री। स्त्रीहि। हिब्र॒ह्मा। ब्र॒ह्माब॒भूवि॑थ। ब॒भूवि॒थेति॑ब॒भूवि॑थ॥ 10 ॥  
