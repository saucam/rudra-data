

  
उ॒भयं॑शृ॒णव॑त्। शृ॒णव॑च्च। च॒न॒:। न॒इन्द्र॑। इन्द्रो॑अ॒र्वाक्। अ॒र्वागि॒दं। इ॒दंवच॑:। वच॒इति॒वच॑:॥ स॒त्राच्या॑म॒घवा॑। म॒घवा॒सोम॑पीतये। म॒घवेति॑म॒घऽवा॑। सोम॑पीतयेधि॒या। सोम॑पीतय॒इति॒सोम॑ऽपीतये। धि॒याशवि॑ष्ठ:। शवि॑ष्ठ॒आग॑मत्। आग॑मत्। ग॒म॒दिति॑गमत्॥  
तंहि। हिस्व॒राजं॑। स्व॒राजं॑वृष॒भं। स्व॒राज॒मिति॑स्व॒ऽराजं॑। वृ॒ष॒भन्तं। तमोज॑से। ओज॑सेधि॒षणे॑। धि॒षणे॑निष्टत॒क्षतु॑:। धि॒षण॒इति॑धि॒षणे॑। नि॒ष्ट॒त॒क्षतु॒रिति॑नि॒:ऽत॒क्षतु॑:॥ उ॒तोप॒मानं॑। उ॒प॒मानां॑प्र॒थ॒म:। उ॒प॒माना॒मित्यु॑प॒ऽमानां॑। प्र॒थ॒मोनि। निषी॑दसि। सी॒द॒सि॒सोम॑कामं। सोम॑कामं॒हि। सोम॑काम॒मिति॒सोम॑ऽकामं। हिते॑। ते॒मन॑:। मन॒इति॒मन॑:॥  
आवृ॑षस्व। वृ॒ष॒स्व॒पु॒रू॒व॒सो॒। पु॒रू॒व॒सो॒सु॒तस्य॑। पु॒रु॒व॒सो॒इति॑पुरुऽवसो। सु॒तस्ये॒न्द्र॑स्य। इन्द्र॒स्येन्द्र॑। इन्द्रान्ध॑स:। अन्ध॑स॒इत्यन्ध॑स:॥ वि॒द्माहि। हित्वा॑। त्वा॑हरिव:। ह॒रि॒व॒:पृ॒त्सु। ह॒रि॒व॒इति॑हरिऽव:। पृ॒त्सुसा॑स॒हिं। पृ॒त्स्विति॑पृ॒त्ऽसु। सा॒स॒हिमधृ॑ष्टं। स॒स॒हिमिति॑स॒स॒हिं। अधृ॑ष्टञ्चित्। चि॒द्द॒धृ॒ष्वणिं॑। द॒धृ॒ष्वणि॒मिति॑द॒धृ॒ष्वणिं॑॥  
अप्रा॑मिसत्यमघवन्। अप्रा॑मिसत्ये॒त्यप्रा॑मिऽसत्य। म॒घ॒व॒न्तथा॑। म॒घ॒व॒न्निति॑मघऽवन्। तथेत्। इद॑सत्। अस॒दिन्द्र॑। इन्द्र॒क्रत्वा॑। क्रत्वा॒यथा॑। यथा॒वश॑:। वश॒इति॒वश॑:॥ स॒नेम॒वाजं॑। वाजं॒तव॑। तव॑शिप्रिन्। शिप्रि॒न्नव॑सा। अव॑साम॒क्षु। म॒क्षूचि॑त्। चि॒द्यन्त॑:। यन्तो॑अद्रिव:। अ॒द्रि॒व॒इत्य॑द्रिऽव:॥  
श॒ग्ध्यू३॒॑षु। ऊँ॒इत्यूँ॑। सु॒श॒ची॒प॒ते॒। श॒ची॒प॒त॒इन्द्र॑। श॒ची॒प॒त॒इति॑शचीऽपते। इन्द्र॒विश्वा॑भि:। विश्वा॑भिरू॒तिभि॑:। ऊ॒तिभि॒रित्यू॒तिऽभि॑:॥ भग॒न्न। नहित्वा॑। त्वा॒य॒शसं॑। य॒शसं॑वसु॒विदं॑। व॒सु॒विद॒मनु॑। व॒सु॒विद॒मिति॑व॒सु॒ऽविदं॑। अनु॑शूर। शू॒र॒चरा॑मसि। चरा॑म॒सीति॒चरा॑मसि॥ 36 ॥  
पौ॒रोअश्व॑स्य। अश्व॑स्यपुरु॒कृत्। पु॒रु॒कृत्गवां॑। गवा॑मसि। पु॒रु॒कृदिति॑पु॒रु॒ऽकृत्। अ॒स्युत्स॑:। उत्सो॑देव। दे॒व॒हि॒र॒ण्यय॑:। हि॒र॒ण्यय॒इति॑हि॒र॒ण्यय॑:॥ नकि॒र्हि। हिदानं॑। दानं॑परि॒मर्धि॑षत्। प॒रि॒मर्धि॑ष॒त्त्वे। प॒रि॒मर्धि॑ष॒दिति॑प॒रि॒ऽमर्धि॑षत्। त्वेयद्य॒द्यामि॑। यद्य॒द्यामि॒तत्। यद्य॒द्यादिति॒यत्ऽय॑त्। तदाभ॑र। आभ॑र। भ॒रेति॑भर॥  
त्वंहि। ह्येहि॑। एहि। इ॒हि॒चेर॑वे। चेर॑वेवि॒दा। वि॒दाभगं॑। भगं॒वसु॑त्तये। वसु॑त्तय॒इति॒वसु॑त्तये॥ उद्वा॑वृषस्व। वा॒वृ॒ष॒स्व॒म॒घ॒व॒न्। व॒वृ॒षस्वेति॑ववृषस्व। म॒घ॒व॒न्गवि॑ष्टये। म॒घ॒व॒न्निति॑मघऽवन्। गवि॑ष्टय॒उत्। गवि॑ष्टय॒इति॒गोऽइ॑ष्टये। उदि॑न्द्र। इ॒न्द्राश्व॑मिष्टये। अश्व॑मिष्टय॒इत्यश्वं॑ऽइष्टये॥  
त्वम्पु॒रू। पु॒रूस॒हस्रा॑णि। स॒हस्रा॑णिश॒तानि॑। श॒तानि॑च। च॒यू॒था। यू॒थादा॒नाय॑। दा॒नाय॑मंहसे। मं॒ह॒स॒इति॑मंहसे॥ आपु॑रन्द॒रं। पु॒र॒न्द॒रञ्च॑कृम। च॒कृ॒म॒विप्र॑वचस:। विप्र॑वचस॒इन्द्रं॑। विप्र॑वचस॒इति॒विप्र॑ऽवचस:। इन्द्रं॒गाय॑न्त:। गाय॒न्तोव॑से। अव॑स॒इत्यव॑से॥  
अ॒वि॒प्रोवा॑। वा॒यत्। यदवि॑धत्। अवि॑ध॒द्विप्र॑:। विप्रो॑वा। वेन्द्र॑। इन्द्र॒ते। तेवच॑:। वच॒इति॒वच॑:॥ सप्र। प्रम॑मन्दत्। म॒म॒न्द॒त्वा॒या। त्वा॒याश॑तक्रतो। त्वा॒येति॑त्वा॒ऽया। श॒त॒क्र॒तो॒प्राचा॑मन्यो। श॒त॒क्र॒तो॒इति॑शतऽक्रतो। प्राचा॑मन्यो॒अहं॑सन। प्राचा॑मन्यो॒इति॒प्राचा॑ऽमन्यो। अहं॑स॒नेत्यहं॑ऽसन॥  
उ॒ग्रबा॑हुर्म्रक्ष॒कृत्वा॑। उ॒ग्रबा॑हु॒रित्यु॒ग्रऽबा॑हु:। म्र॒क्ष॒कृत्वा॑पुरं॒दर:। म्र॒क्ष॒कृत्वेति॑म्र॒क्ष॒ऽकृत्वा॑। पु॒रं॒द॒रोयदि॑। पु॒रं॒द॒रइति॑पु॒रं॒ऽद॒र:। यदि॑मे। मे॒शृ॒णव॑त्। शृ॒णव॒ध्दवं॑। हव॒मिति॒हवं॑॥ व॒सू॒यवो॒वसु॑पतिं। व॒सु॒यव॒इति॑व॒सु॒ऽयव॑:। वसु॑पतिंश॒तक्र॑तुं। वसु॑पति॒मिति॑वसु॑ऽपतिं। श॒तक्र॑तुं॒स्तोमै॑:। श॒तक्र॑तु॒मिति॑श॒तऽक्र॑तुं। स्तोमै॒रिन्द्रं॑। इन्द्रं॑हवामहे। ह॒वा॒म॒ह॒इति॑हवामहे॥ 37 ॥  
नपा॒पासो॑मनामहे। म॒ना॒म॒हे॒न। नारा॑यास:। अरा॑यासो॒न। नजल्ह॑व:। जल्ह॑व॒इति॒जल्ह॑व:॥ यदित्। इन्नु। न्वि॑न्द्रं। इ॒न्द्रं॒वृष॑णं। वृष॑णं॒सचा॑। सचा॑सु॒ते। सु॒तेसखा॑यं। सखा॑यङ्कृ॒णवा॑महै। कृ॒णवा॑महा॒इति॑कृ॒णवा॑महै॥  
उ॒ग्रंयु॑युज्म। यु॒यु॒ज्म॒पृत॑नासु। पृत॑नासुसास॒हिं। सा॒स॒हिमृ॒णका॑तिं। ऋ॒णका॑ति॒मदा॑भ्यं। ऋ॒णका॑ति॒मित्यृ॒णऽका॑तिं। अदा॑भ्य॒मित्यदा॑भ्यं॥ वेदा॑भृ॒मं। भृ॒मञ्चित्। चित्सनि॑ता। सनि॑तार॒थीत॑म:। र॒थीत॑मोवा॒जिनं॑। र॒थित॑म॒इति॑र॒थिऽत॑म:। वा॒जिनं॒यं। यमित्। इदू॒नश॑त्। ऊँ॒इत्यूँ॑। नश॒दिति॒नश॑त्॥  
यत॑इन्द्र। इ॒न्द्र॒भया॑महे। भया॑महे॒तत॑:। ततो॑न:। नो॒अभ॑यं। अभ॑यङ्कृधि। कृ॒धीति॑कृधि॥ मघ॑वन्च्छ॒ग्धि। मघ॑व॒न्निति॒मघ॑ऽवन्। श॒ग्धितव॑। तव॒तत्। तन्न॑:। न॒ऊ॒तिभि॑:। ऊ॒तिभि॒र्वि। ऊ॒तिभि॒रित्यू॒तिऽभि॑:। विद्विष॑:। द्विषो॒वि। विमृध॑:। मृधो॑जहि। ज॒हीति॑जहि॥  
त्वंहि। हिरा॑धस्पते। रा॒ध॒स्प॒ते॒राध॑स:। रा॒ध॒:प॒त॒इति॑रा॒ध॒:प॒ते॒। राध॑सोम॒ह:। म॒ह:क्षय॑स्य। क्षय॒स्यासि॑। असि॑विध॒त:। वि॒ध॒तइति॑वि॒ध॒त:॥ तन्त्वा॑। त्वा॒व॒यं। व॒यम्म॑घवन्। म॒घ॒व॒न्नि॒न्द्र॒। इ॒न्द्र॒गि॒र्व॒ण॒:। गि॒र्व॒ण॒स्सु॒ताव॑न्त:। सु॒ताव॑न्तोहवामहे। सु॒तव॑न्त॒इति॑सु॒तऽव॑न्त:। ह॒वा॒म॒ह॒इति॑हवामहे॥  
इन्द्र॒स्पट्। स्पळु॒त। उ॒तवृ॑त्र॒हा। वृ॒त्र॒हाप॑र॒स्पा:। वृ॒त्र॒हेति॑वृ॒त्र॒ऽहा। प॒र॒स्पान॑:। प॒र॒:पाइति॑प॒र॒:ऽपा:। नो॒वरे॑ण्य:। वरे॑ण्य॒इति॒वरे॑ण्य:॥ सन॑:। नो॒र॒क्षि॒ष॒त्। र॒क्षि॒ष॒च्च॒र॒मं। च॒र॒मंस:। सम॑ध्य॒मं। म॒ध्य॒मंस:। सप॒श्चात्। प॒श्चात्पा॑तु। पा॒तु॒न॒:। न॒:पु॒र:। पु॒रइति॑पु॒र:॥ 38 ॥  
त्वन्न॑:। न॒:प॒श्चात्। प॒श्चाद॑ध॒रात्। अ॒ध॒रादु॑त्त॒रात्। उ॒त्त॒रात्पु॒र:। पु॒रइन्द्र॑। इन्द्र॒नि। निपा॑हि। पा॒हि॒वि॒श्वत॑:। वि॒श्वत॒इति॑वि॒श्वत॑:॥ आ॒रेअ॒स्मत्। अ॒स्मत्कृ॑णुहि। कृ॒णु॒हिदैव्यं॑। दैव्यं॑भ॒यं। भ॒यमा॒रे। आ॒रेहे॒ती:। हे॒तीरदे॑वी:। अदे॑वी॒रित्यदे॑वी:॥  
अ॒द्याद्या॒श्वश्व॑:। अ॒द्याद्येत्य॒द्यऽअ॑द्य। श्वश्व॒इन्द्र॑। श्वश्व॒इति॒श्व:ऽश्व॑:। इन्द्र॒त्रास्व॑। त्रास्व॑प॒रे। प॒रेच॑। च॒न॒:। न॒इति॑न:॥ विश्वा॑च। च॒न॒:। नो॒ज॒रि॒तॄन्। ज॒रि॒तॄन्त्स॑त्पते। स॒त्प॒ते॒अहा॑। स॒त्प॒त॒इति॑सत्ऽपते। अहा॒दिवं॑। दिवा॒नक्तं॑। नक्तं॑च। च॒र॒क्षि॒ष॒:। र॒क्षि॒ष॒इति॑रक्षिष:॥  
प्र॒भ॒ङ्गीशूर॑:। प्र॒भ॒ङ्गीति॑प्र॒ऽभ॒ङ्गी। शूरो॑म॒घवा॑। म॒घवा॑तु॒वीम॑घ:। म॒घवेति॑म॒घऽवा॑। तु॒वीम॑घ॒स्सम्मि॑श्ल:। तु॒विम॑घ॒इति॑तु॒विऽम॑घ:। सम्मि॑श्लोवी॒र्या॑य। सम्मि॑श्ल॒इति॒संऽमि॑श्ल:। वी॒र्या॑य॒कं। कमिति॒कं॥ उ॒भाते॑। ते॒बा॒हू। बा॒हूवृष॑णा। बा॒हूइति॑बा॒हू। वृष॑णाशतक्रतो। श॒त॒क्र॒तो॒नि। श॒त॒क्र॒तो॒इति॑शतऽक्रतो। निया। यावज्रं॑। वज्रं॑मिमि॒क्षतु॑:। मि॒मि॒क्षतु॒रिति॑मि॒मि॒क्षतु॑:॥ 39 ॥  
