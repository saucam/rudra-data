

  
वै॒श्वा॒न॒रम्मन॑सा। मन॑सा॒ग्निं। अ॒ग्निन्नि॒चाय्य॑। नि॒चाय्या॑ह॒विष्म॑न्तः। नि॒चाय्येति॑नि॒ऽचाय्य॑। ह॒विष्म॑न्तोअनुष॒त्यं। अ॒नु॒ष॒त्यंस्व॒र्विदं॑। अ॒नु॒स॒त्यमित्य॑नु॒ऽस॒त्यं। स्व॒र्विद॒मिति॑स्वः॒ऽविदं॑॥ सु॒दानुं॑दे॒वं। सु॒दानु॒मिति॑सु॒ऽदानुं॑। दे॒वंर॑थि॒रं। र॒थि॒रंव॑सू॒यवः॑। व॒सू॒यवो॑गी॒र्भिः। व॒सु॒यव॒इति॑व॒सु॒ऽयवः॑। गी॒र्भीर॒ण्वं। गी॒र्भिरिति॑गीः॒ऽभिः। र॒ण्वङ्कु॑शि॒काशः॑। कु॒शि॒काशो॑हवामहे। ह॒वा॒मह॒इति॑हवामहे॥  
तंशु॒भ्रं। शु॒भ्रम॒ग्निं। अ॒ग्निमव॑से। अव॑सेहवामहे। ह॒वा॒म॒हे॒वै॒श्वा॒न॒रं। वै॒श्वा॒न॒रम्मा॑त॒रिश्वा॑नं। मा॒त॒रिश्वा॑नमु॒क्थ्यं॑। उ॒क्थ्य१॒॑मित्यु॒क्थ्यं॑॥ बृह॒स्पतिं॒मनु॑षः। मनु॑षोदे॒ववी॑तये। दे॒ववी॑तये॒विप्रं॑। दे॒ववी॑तयइ॒ति॑दे॒वऽवी॑तये। विप्रं॒श्रोता॑रं। श्रोता॑र॒मति॑थिं। अति॑थिंरघु॒ष्यदं॑। र॒घु॒ष्यद॒मिति॑र॒घु॒ऽस्यदं॑॥  
अश्वो॒न। नक्रन्द॑न्। क्रन्द॒ञ्जनि॑भिः। जनि॑भि॒स्सं। जनि॑भि॒रिति॒जनि॑ऽभिः। समि॑ध्यसे। इ॒ध्य॒से॒वै॒श्वा॒न॒रः। वै॒श्वा॒न॒रःकु॑शि॒काशः॑। कु॒शि॒काशो॑यु॒गेयु॑गे। यु॒गेयु॑ग॒इति॑यु॒गेऽयु॑गे॥ सनः॑। नो॒अ॒ग्निः। अ॒ग्निस्सु॒वीर्यं॑। सु॒वीर्यं॒श्वश्यं॑। सु॒वीर्य॒मिति॑सु॒ऽवीर्यं॑। श्वश्यं॒ददा॑तु। ददा॑तु॒रत्नं॑। रत्न॑म॒मृते॑षु। अ॒मृते॑षु॒जागृ॑विः। जागृ॑वि॒रिति॒जागृ॑विः॥  
प्रय॑न्तु। य॒न्तु॒वाजाः॑। वाजा॒स्तवि॑षीभिः। तवि॑षीभिर॒ग्नयः॑। अ॒ग्नय॑श्शु॒भे। शु॒भेसम्मि॑श्लाः। सम्मि॑श्ला॒पृष॑तीः। सम्मि॑श्ला॒इति॒संऽमि॑श्लाः। पृष॑तीरयुक्षत। अ॒यु॒क्ष॒तेत्य॑युक्षत॥ बृ॒हदुक्षो॑म॒रुतः॑। बृ॒हदु॑क्ष॒इति॑बृ॒हत्ऽउ॑क्षः। म॒रुतो॑वि॒श्ववे॑दसः। वि॒श्ववे॑द॒सःप्र। वि॒श्ववे॑दस॒इति॑वि॒श्वऽवे॑दसः। प्रवे॑पयन्ति। वे॒प॒य॒न्ति॒पर्व॑तान्। पर्व॑ताँ॒अदा॑भ्याः। अदा॑भ्या॒इत्यदा॑भ्याः॥  
अ॒ग्नि॒श्रियो॑म॒रुतः॑। अ॒ग्नि॒श्रिय॒इत्य॑ग्नि॒ऽश्रियः॑। म॒रुतो॑वि॒श्वकृ॑ष्टयः। वि॒श्वकृ॑ष्टय॒आत्वे॒षं। वि॒श्वकृ॑ष्टय॒इति॑वि॒श्वऽकृ॑ष्टयः। आत्वे॒षं। त्वे॒षमु॒ग्रं। उ॒ग्रमवः॑। अव॑ईमहे। ई॒म॒हे॒व॒यं। व॒यमिति॑व॒यं॥ तेस्वा॒निनः॑। स्वा॒निनो॑रु॒द्रियाः॑। रु॒द्रिया॑व॒र्षनि॑र्णिजः। व॒र्षनि॑र्णिजसिं॒हाः। व॒र्षनि॑र्निज॒इति॑व॒र्षऽनि॑र्निजः। सिं॒हान। नहे॒षक्र॑तवः। हे॒षक्र॑तवस्सु॒दान॑वः। हे॒षक्र॑तव॒इति॑हे॒षऽक्र॑तवः। सु॒दान॑व॒इति॑सु॒ऽदान॑वः। 26॥  
व्रातं॑व्रातङ्ग॒णग॑णं। व्रातं॑व्रात॒मिति॒व्रातं॑ऽव्रातं। ग॒णङ्ग॑णंसुश॒स्तिभिः॑। ग॒णङ्ग॑ण॒मिति॑ग॒णंऽग॑णं। सु॒श॒स्तिभि॑र॒ग्ने। सु॒श॒स्तिभि॒रिति॑सु॒श॒स्तिऽभिः॑। अ॒ग्नेर्भामं॑। भामं॑म॒रुतः॑। म॒रुतो॒मोजः॑। मोज॑ईमहे। ई॒म॒ह॒इती॑महे॥ पृष॑दश्वासोअनव॒भ्ररा॑धसः। पृष॑दश्वास॒इति॒पृष॑त्ऽअश्वासः। अ॒न॒व॒भ्ररा॑धसो॒गन्ता॑रः। गन्ता॑रोय॒ज्ञं। य॒ज्ञंवि॒दथे॑षु। वि॒दथे॑षु॒धीराः॑। धीरा॒इति॒धीराः॑॥  
अ॒ग्निर॑स्मि। अ॒स्मि॒जन्म॑ना। जन्म॑नाजा॒तवे॑दाः। जा॒तवे॑दाघृ॒तं। जा॒तवे॑दा॒इति॑जात॒ऽवे॑दाः। घृ॒तम्मे॑। मे॒चक्षुः॑। चक्षु॑र॒मृतं॑। अ॒मृत॑म्मे। म॒आ॒सन्। आ॒सन्नित्या॒सन्॥ अ॒र्कस्त्रि॒धातुः॑। त्रि॒धातू॒रज॑सः। त्रि॒धात्विति॑त्रि॒ऽधातुः॑। रज॑सोवि॒मानः॑। वि॒मानोज॑स्रः। वि॒मान॒इति॑वि॒ऽमानः॑। अज॑स्रोघ॒र्मः। घ॒र्मोह॒विः। ह॒विर॑स्मि। अ॒स्मि॒नाम॑। नामेति॒नाम॑॥  
त्रि॒भिःप॒वित्रैः॑। त्रि॒भिरिति॑त्रिऽभिः। प॒वित्रै॒रपु॑पोत्। अपु॑पो॒ध्दि। ह्य॑१॒॑र्कं। अ॒र्कंहृ॒दा। हृ॒दाम॒तिं। म॒तिञ्ज्योतिः॑। ज्योति॒रनु॑। अनु॑प्रजा॒नन्। प्र॒जा॒नन्निति॑प्र॒ऽजा॒नन्॥ वर्षि॑ष्ठं॒रत्नं॑। रत्न॑मकृत। अ॒कृ॒त॒स्व॒धाभिः॑। स्व॒धाभि॒रात्। आदित्। इद्यावा॑पृथि॒वी। द्यावा॑पृथि॒वीपरि॑। द्यावा॑पृथि॒वीइति॒द्यावा॑पृथि॒वी। पर्य॑पश्यत्। अ॒प॒श्यदित्य॑पश्यत्॥  
श॒तधा॑र॒मुत्सं॑। श॒तधा॑र॒मिति॑श॒तऽधा॑रं। उत्स॒मक्षी॑यमाणं। अक्षी॑यमाणंविप॒श्चितं॑। वि॒प॒श्चितं॑पि॒तरं॑। पि॒तरं॒वक्त्वा॑नां। वक्त्वा॑ना॒मिति॒वक्त्वा॑नां॥ मे॒ळिम्मद॑न्तः। मद॑न्तःपि॒त्रोः। पि॒त्रोरु॒पस्थे॑। उ॒पस्थे॒तं। उ॒पस्थ॒इत्यु॒पऽस्थे॑। तंरो॑दसी। रो॒द॒सी॒पि॒पृ॒तं॒। पि॒पृ॒तं॒सत्य॒वाचं॑। स॒त्य॒वाच॒मिति॑स॒त्य॒ऽवाचं॑। 27॥  
