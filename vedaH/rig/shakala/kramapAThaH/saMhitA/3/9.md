

  
सखा॑यस्त्वा। त्वा॒व॒वृ॒म॒हे॒। व॒वृ॒म॒हे॒दे॒वं। दे॒वम्मर्ता॑सः। मर्ता॑सऊ॒तये॑। ऊ॒तय॒इत्यू॒तये॑॥ अ॒पान्नपा॑तं। नपा॑तंसु॒भगं॑। सु॒भगं॑सु॒दीदि॑तिं। सु॒भग॒मिति॑सु॒ऽभगं॑। सु॒दीदि॑तिंसु॒प्रतू॑र्तिं। सु॒दीदि॑ति॒मिति॑सु॒ऽदीदि॑तिं। सु॒प्रतू॑र्तिमने॒हसं॑। सु॒प्रतू॑र्ति॒मिति॑सु॒ऽप्रतू॑र्तिं। अ॒ने॒हस॒मित्य॑ने॒हसं॑॥  
काय॑मानोव॒ना। व॒नात्वं। त्वंयत्। यन्मा॒तॄः। मा॒तॄरज॑गन्। अज॑गन्न॒पः। अ॒पइत्य॒पः॥ नतत्। तत्ते॑। ते॒अ॒ग्ने॒। अ॒ग्ने॒प्र॒मृषे॑। प्र॒मृषे॑नि॒वर्त॑नं। प्र॒मृष॒इति॑प्र॒ऽमृषे॑। नि॒वर्त॑नं॒यत्। नि॒वर्त॑न॒मिति॑नि॒ऽवर्त॑नं। यद्दू॒रे। दू॒रेसन्। सन्नि॒ह। इ॒हाभ॑वः। अभ॑व॒इत्यभ॑वः॥  
अति॑तृ॒ष्णं। तृ॒ष्णंव॑वक्षिथ। व॒व॒क्षि॒थाथ॑। अथै॒व। ए॒वसु॒मनाः॑। सु॒मना॑असि। सु॒मना॒इति॑सु॒ऽमनाः॑। अ॒सीत्य॑सि॥ प्रप्रा॒न्ये। प्रप्रेति॒प्रऽप्र॑। अ॒न्येयन्ति॑। यन्ति॒परि॑। पर्य॒न्ये। अ॒न्यआ॑सते। आ॒स॒ते॒येषां॑। येषां॑स॒ख्ये। स॒ख्येअसि॑। असि॑श्रि॒तः। श्रि॒तइति॑श्रि॒तः॥  
ई॒यि॒वांस॒मति॑। ई॒यि॒वांस॒मिती॑यि॒ऽवांसं॑। अति॒श्रिधः॑। श्रि॒ध॒श्शश्व॑तीः। शश्व॑ती॒रति॑। अति॑श॒श्चतः॑। श॒श्च॒त॒इति॑श॒श्चतः॑॥ अन्वीं॑। ई॒म॒वि॒द॒न्द॒न्। अ॒वि॒न्द॒न्नि॒चि॒रासः॑। नि॒चि॒रासो॑अ॒द्रुहः॑। नि॒चि॒रास॒इति॑नि॒ऽचि॒रासः॑। अ॒द्रुहो॒प्सु। अ॒प्सुसिं॒हमि॑व। अ॒प्स्वित्य॒प्ऽसु। सिं॒हमि॑वश्रि॒तं। सिं॒हमि॒वेति॑सिं॒हंऽइ॑व। श्रि॒तमिति॑श्रि॒तं॥  
स॒सृ॒वांस॑मिव॒त्मना॑। स॒सृ॒वांस॑मि॒वेति॑स॒सृ॒वांसं॑ऽइव। त्मना॒ग्निः। अ॒ग्निमि॒त्था। इ॒त्थाति॒रोहि॑तं। ति॒रोहि॑त॒मिति॑ति॒रःऽहि॑तं॥ ऐनं॑। ऐनं॑नयत्। न॒य॒न्मा॒त॒रिश्वा॑। मा॒त॒रिश्वा॑परा॒वतः॑। प॒रा॒वतो॑दे॒वेभ्यः॑। प॒रा॒वत॒इति॑प॒रा॒ऽवतः॑। दे॒वेभ्यो॑मथि॒तं। म॒थि॒तम्परि॑। परीति॒परि॑॥5॥  
तन्त्वा॑। त्वा॒मर्ताः॑। मर्ता॑अग़ृभ्णत। अ॒गृ॒भ्ण॒त॒दे॒वेभ्यः॑। दे॒वेभ्यो॑हव्यवाहन। ह॒व्य॒वा॒ह॒नेति॑हव्यऽवाहन॥ विश्वा॒न्यत्। यद्य॒ज्ञान्। य॒ज्ञाँअ॑भि॒पासि॑। अ॒भि॒पासि॑मानुष। अ॒भि॒पासीत्य॑भि॒ऽपासि॑। मा॒नु॒ष॒तव॑। तव॒क्रत्वा॑। क्रत्वा॑यविष्ठ्य। य॒वि॒ष्ठ्येति॑यविष्ठ्य॥  
तद्भ॒द्रं। भ॒द्रन्तव॑। तव॑दं॒सना॑। दं॒सना॒पाका॑य। पाका॑यचित्। चि॒च्छ॒द॒य॒ति॒। छ॒द॒य॒तीति॑छदयति॥ त्वांयत्। यद॑ग्ने। अ॒ग्ने॒प॒शवः॑। प॒शव॑स्स॒मास॑ते। स॒मास॑ते॒समि॑ध्दं। स॒मास॑त॒इति॑सं॒ऽआस॑ते। समि॑ध्दमपि। समि॑ध्द॒मिति॒संऽइ॑ध्दं। अ॒पि॒श॒र्व॒रे। श॒र्व॒रइति॑श॒र्व॒रे॥  
आजु॑होत। जु॒हो॒ता॒स्व॒ध्व॒रं। स्व॒ध्व॒रंशी॒रं। स्व॒ध्व॒रमिति॑सु॒ऽअ॒ध्व॒रं। शी॒रम्पा॑व॒कशो॑चिषं। पा॒व॒कशो॑चिष॒मिति॑पा॒व॒कऽशो॑चिषं॥ आ॒शुन्दू॒तं। दू॒तम॑जि॒रं। अ॒जि॒रम्प्र॒त्नं। प्र॒त्नमीड्यं॑। ईड्यं॑श्रु॒ष्टी। श्रु॒ष्टीदे॒वं। दे॒वंस॑पर्यत। स॒प॒र्यतेति॑सपर्यत॥  
त्रीणि॑श॒ता। श॒तात्री। त्रीस॒हस्रा॑णि। स॒हस्रा॑ण्य॒ग्निं। अ॒ग्निन्त्रिं॒शत्। त्रिं॒शच्च॑। च॒दे॒वाः। दे॒वानव॑। नव॑च। चा॒स॒प॒र्य॒न्। अ॒स॒प॒र्य॒न्नित्य॑सपर्यन्॥ औक्ष॑न्घृ॒तैः। घृ॒तैरस्तृ॑णन्। अस्तृ॑णखन्ब॒र्हिः। ब॒र्हिर॑स्मै। अ॒स्मा॒आत्। आदित्। इध्दोता॑रं। होता॑रं॒नव॑। नव॑च। चा॒सा॒द॒य॒न्त॒। अ॒सा॒द॒य॒न्तेत्य॑सादयन्त॥6॥  
