

  
च॒र्ष॒णीधृतं॑म॒घवा॑नं। च॒र्ष॒णि॒धृत॒मिति॑च॒र्ष॒णि॒ऽधृतं॑। म॒घवा॑नमु॒क्थ्यं॑। म॒घवा॑न॒मिति॑म॒घऽवा॑नं। उ॒क्थ्य॑१॒॑मिन्द्रः॑। इन्द्रं॒गिरः॑। गिरो॑बृह॒ती। बृ॒ह॒तीअ॒भि। अ॒भ्य॑नूषत। अ॒नू॒षतेत्य॑नूषत॥ वा॒वृ॒धा॒नम्पु॑रुहू॒तं। व॒वृ॒धा॒नमिति॑व॒वृ॒धा॒नं। पु॒रु॒हू॒तंसु॑वृ॒क्तिभिः॑। पु॒रु॒हू॒तमिति॑पु॒रु॒ऽहू॒तं। सु॒वृ॒क्तिभि॒रम॑त्यं। सु॒वृ॒क्तिभि॒रिति॑सु॒वृ॒क्तिऽभिः॑। अम॑र्त्यं॒जर॑माणं। जर॑माणन्दि॒वेदि॑वे। दि॒वेदि॑व॒इति॑दि॒वेऽदि॑वे॥  
श॒तक्र॑तुमर्ण॒वं। श॒तक्र॑तु॒मिति॑श॒तऽक्र॑तुं। अ॒र्ण॒वंशा॒किनं॑। शा॒किनं॒नरः॑। नरो॒गिरः॑। गिरो॑मे। म॒इन्द्रं॑। इन्द्र॒मुप॑। उप॑यन्ति। य॒न्ति॒वि॒श्वतः॑। वि॒श्वत॒इति॑वि॒श्वतः॑॥ वा॒ज॒सनिं॑पू॒र्भिदं॑। वा॒ज॒सनि॒मिति॑वा॒ज॒ऽसनिं॑। पू॒र्भिदं॒तूर्णिं॑। पू॒र्भिद॒मिति॑पूः॒ऽभिदं॑। तूर्णि॑म॒प्तुरं॑। अ॒प्तुरं॑धाम॒साचं॑। अ॒प्तुर॒मित्य॒प्ऽतुरं॑। धा॒म॒साच॑मभि॒षाचं॑। धा॒म॒साच॒मिति॑धा॒म॒ऽसाचं॑। अ॒भि॒षाच॑स्व॒र्विदं॑। अ॒भि॒साच॒मित्य॑भि॒ऽसाचं॑। स्व॒र्विद॒मिति॑स्व॒ऽविदं॑॥  
आ॒क॒रेवसोः॑। आ॒क॒रइत्या॑ऽक॒रे। वसो॑र्जरि॒ता। ज॒रि॒ताप॑नस्यते। प॒न॒स्य॒ते॒ने॒हसः॑। अ॒ने॒हस॒स्तुभः॑। स्तुभ॒इन्द्रः॑। इन्द्रो॑दुवस्यति। दु॒व॒स्यतीति॑दुवस्यति॥ विव॑स्वत॒स्सद॑ने। सद॑न॒आहि। आहि। हिपि॑प्रि॒ये। पि॒प्रि॒येस॑त्रा॒साहं॑। स॒त्रा॒साह॑मभिमाति॒हनं॑। स॒त्रा॒सह॒मिति॑स॒त्र॒ऽसहं॑। अ॒भि॒मा॒ति॒हनं॑स्तुहि। अ॒भि॒मा॒ति॒हन॒मित्य॑भि॒मा॒तिऽहनं॑। स्तु॒हीति॑स्तुहि॥  
नृ॒णामु॑त्वा। ऊँ॒इत्यूँ॑। त्वा॒नृत॑मं। नृत॑मङ्गी॒र्भिः। नृत॑म॒मिति॒नृऽत॑मं। गी॒र्भिरु॒क्थ्यैः। गी॒र्भिरिति॑गीः॒ऽभिः। उ॒क्थ्यैर॒भि। अ॒भिप्र। प्रवी॒रं। वी॒रम॑र्चत। अ॒र्च॒ता॒स॒बाधः॑। स॒बाध॒तिस॒ऽबाधः॑॥ संसह॑से। सह॑सेपुरुमा॒यः। पु॒रु॒मा॒योजि॑हीते। पु॒रु॒मा॒यइति॑पु॒रु॒ऽमा॒यः। जि॒ही॒ते॒नमः॑। नमो॑अस्य। अ॒स्य॒प्र॒दिवः॑। प्र॒दिव॒एकः॑। प्र॒दिव॒इति॑प्र॒ऽदिवः॑। एक॑ईशे। ई॒श॒इती॑शे॥  
पू॒र्वीर॑स्य। अ॒स्य॒नि॒ष्षिधः॑। नि॒ष्षिधो॒मर्त्ये॑षु। नि॒स्सिध॒इति॑निः॒ऽसिधः॑। मर्त्ये॑षुपु॒रु। पु॒रूवसू॑नि। वसू॑निपृथि॒वी। पृ॒थि॒वीबि॑भर्ति। बि॒भ॒र्तीति॑बिभर्ति॥ इन्द्रा॑य॒द्यावः॑। द्याव॒ओष॑धीः। ओष॑धीरु॒त। उ॒तापः॑। आपो॑र॒यिं। र॒यिंर॑क्षन्ति। र॒क्ष॒न्ति॒जी॒रयः॑। जी॒रयो॒वना॑नि। वना॒नीति॒वना॑नि॥ 15॥  
तुभ्यं॒ब्रह्मा॑णि। ब्रह्मा॑णि॒गिरः॑। गिर॑इन्द्र। इ॒न्द्र॒तुभ्यं॑। तुभ्यं॑स॒त्रा। स॒त्राद॑धिरे। द॒धि॒रेह॒रि॒वः॒। ह॒रि॒वो॒जु॒षस्व॑। ह॒रि॒व॒इति॑हरिऽवः। जु॒ष॒स्वेति॑जुषस्व॥ बो॒ध्या॒३॒॑आ॒पिः। आ॒पिरव॑से। अव॑से॒नूत॑नस्य। नूत॑नस्यस॒खे। स॒खेव॑सो। व॒सो॒ज॒रि॒तृभ्यः॑। व॒सो॒इति॑वसो। ज॒रि॒तृभ्यो॒वयः॑। ज॒रि॒तृभ्य॒इति॑ज॒रि॒तृऽभ्यः॑। वयो॑धाः। धा॒इति॑धाः॥  
इन्द्र॑मरुत्वः। म॒रु॒त्व॒इ॒ह। इ॒हपा॑हि। पा॒हि॒सोमं॑। सोमं॒यथा॑। यथा॑शार्या॒ते। शा॒र्या॒तेअपि॑बः। अपि॑बस्सु॒तस्य॑। सु॒तस्येति॑सु॒तस्य॑॥ तव॒प्रणी॑ती। प्रणी॑ती॒तव॑। प्रनी॒तीति॒प्रऽनी॑ती। तव॑शूर। शू॒र॒शर्म॑न्। शर्म॒न्नावि॑वाशन्ति। आवि॑वाशन्ति। वि॒वा॒श॒न्ति॒क॒वयः॑। क॒वय॑स्सुय॒ज्ञाः। सु॒य॒ज्ञाइति॑सु॒ऽय॒ज्ञाः॥  
सवा॑वशा॒नः। वा॒व॒शा॒नइ॒ह। इ॒हपा॑हि। पा॒हि॒सोमं॑। सोमं॑म॒रुद्भिः॑। म॒रुद्भि॑रिन्द्र। म॒रुद्भि॒रिति॑म॒रुत्ऽभिः॑। इ॒न्द्र॒सखि॑भिः। सखि॑भि॒रिति॒सखि॑ऽभिः। सु॒तन्नः॑। न॒इति॑नः॥ जा॒तंयत्। यत्त्वा॑। त्वा॒परि॑। परि॑दे॒वाः। दे॒वाअभू॑षन्। अभू॑षन्म॒हे। म॒हेभरा॑य। भरा॑यपुरुहूत। पु॒रु॒हू॒त॒विश्वे॑। पु॒रु॒हू॒तेति॑पुरुऽहूत। विश्व॒इति॒विश्वे॑॥  
अ॒प्तूर्ये॑मरुतः। अ॒प्तूर्य॒इत्य॒प्ऽतूर्ये॑। म॒रु॒त॒आ॒पिः। आ॒पिरे॒षः। ए॒षोम॑न्दन्। अम॑न्द॒न्निन्द्रं॑। इन्द्र॒मनु॑। अनु॒दाति॑वाराः। दाति॑वारा॒इति॒दाति॑ऽवाराः॥ तेभि॑स्सा॒कं। सा॒कम्पि॑बतु। पि॒ब॒तु॒वृ॒त्र॒खा॒दः। वृ॒त्र॒खा॒दस्सु॒तं। वृ॒त्र॒खा॒दइति॑वृ॒त्र॒ऽखा॒दः। सु॒तंसोमं॑। सोमं॑दा॒शुषः॑। दा॒शुष॒स्स्वे। स्वेस॒धस्थे॑। स॒धस्थ॒इति॑स॒धऽस्थे॑॥  
इ॒दंहि। ह्यनु॑। अन्वोज॑सा। ओज॑सासु॒तं। सु॒तंरा॑धानां। रा॒धा॒नां॒प॒ते॒। प॒त॒इति॑पते॥ पिबा॒तु। त्व१॒॑स्य। अ॒स्यगि॑र्वणः। गि॒र्व॒ण॒इति॑गिर्वणः॥  
यस्ते॑। ते॒अनु॑। अनु॑स्व॒धां। स्व॒धामस॑त्। अस॑त्सु॒ते। सु॒तेनि। निय॑च्छ। य॒च्छ॒त॒न्वं॑। त॒न्व॑१॒॑मिति॑त॒न्वं॑॥ सत्वा॑। त्वा॒म॒म॒त्तु॒। म॒म॒त्तु॒सो॒म्यं। सो॒म्यमिति॑सो॒म्यं॥  
प्रते॑। ते॒अ॒श्नो॒तु॒। अ॒श्नो॒तु॒कु॒क्ष्योः। कु॒क्ष्योःप्र। प्रेन्द्र॑। इन्द्र॒ब्रह्म॑णा। ब्रह्म॑णा॒शिरः॑। शिर॒इति॒शिरः॑॥ प्रबा॒हू। बा॒हूशू॑र। बा॒हूइति॑बा॒हू। शू॒र॒राध॑से। राध॑स॒इति॒राध॑से॥ 16॥  
