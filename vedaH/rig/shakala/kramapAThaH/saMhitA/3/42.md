

  
उप॑नस्सु॒तम्माग॑हि॒सोमं॑। सोम॑मिन्द्र। इ॒न्द्र॒गवा॑शिरं। गवा॑शिर॒मिति॒गोऽआ॑शिरं॥ हरि॑भ्यां॒यः। यस्ते॑। ते॒अ॒स्म॒युः। अ॒स्म॒युरित्य॑स्म॒युः॥  
तमि॑न्द्रं। इ॒न्द्र॒मदं॑। मद॒माग॑हि। आग॑हि। ग॒हि॒ब॒र्हि॒ष्ठां। ब॒र्हि॒ष्ठाङ्ग्रव॑भिः। ब॒र्हि॒स्थामिति॑ब॒र्हिः॒ऽस्थां। ग्राव॑भिस्सु॒तं। ग्राव॑भि॒रिति॒ग्राव॑ऽभिः। सु॒तमिति॑सु॒तं॥ कु॒विन्नु। न्न्व॑स्य। अ॒स्य॒तृ॒प्णवः॑। तृ॒प्णव॒इति॑तृ॒प्णवः॑॥  
इन्द्र॑मि॒त्था। इ॒त्थागिरः॑। गि॒रोमम॑। ममाच्छ॑। अच्छा॑गुः। अ॒गु॒रि॒षि॒ताः। इ॒षि॒ताइ॒तः। इ॒तइती॒तः॥ आ॒वृते॒सोम॑पीतये। आ॒वृत॒इत्या॒ऽवृते॑। सोम॑पीयत॒इति॒सोम॑ऽपीतये॥  
इन्द्रं॒सोम॑स्य। सोम॑स्यपी॒तये॑। पी॒तये॒स्तोमैः॑। स्तोमै॑रि॒ह। इ॒हह॑वामहे। ह॒वा॒म॒ह॒इति॑हवामहे॥ उ॒क्थेभिः॑कु॒वित्। कु॒विदा॒गम॑त्। आ॒गम॒दित्या॒ऽगम॑त्॥  
इन्द्र॒सोमा॑स्सु॒ताइ॒मेतान्। तान्द॑धिष्व। द॒धि॒ष्व॒श॒त॒क्र॒तो॒। श॒त॒क्र॒तो॒इति॑शतऽक्रतो॥ ज॒ठरे॑वाजिनीवसो। वा॒जि॒नी॒व॒सो॒इति॑वाजिनीऽवसो॥ 5॥  
वि॒द्माहि। हित्वा॑। त्वा॒ध॒नं॒ज॒यं। ध॒नं॒ज॒यंवाजे॑षु। ध॒नं॒ज॒यमिति॑ध॒नं॒ऽज॒यं। वाजे॑षुदधृ॒षिं। द॒धृ॒षिङ्क॑वे। क॒व॒इति॑कवे॥ अधा॑ते। ते॒सु॒म्नं। सु॒म्नमी॑महे। ई॒म॒ह॒इती॑महे॥  
इ॒ममि॑न्द्र। इ॒न्द्र॒गवा॑शिरं। गवा॑शिरं॒यवा॑शिरं। गवा॑शिर॒मिति॒गोऽआ॑शिरं। यवा॑शिरञ्च। यवा॑शिर॒मिति॒यव॑ऽआशिरं। च॒नः॒। नः॒पि॒ब॒। पि॒बेति॑पिब॥ आ॒गत्या॒वृष॑भिः। आ॒गत्येत्या॒ऽगत्य॑। वृष॑भिस्सु॒तं। वृष॑भि॒रिति॒वृष॑ऽभिः। सु॒तमिति॑सु॒तं॥  
तुभ्येत्। इदि॑न्द्र। इ॒न्द्र॒स्व। स्व॒ओ॒क्ये॑। ओ॒क्ये॒३॒॑सोमं॑। सोमं॑चोदामि। चो॒दा॒मि॒पी॒तये॑। पी॒तय॒इति॑पी॒तये॑॥ ए॒षरा॑रन्तु। रा॒र॒न्तु॒ते॒। र॒र॒न्त्विति॑ररन्तु। ते॒हृ॒दि। हृ॒दीति॑हृ॒दि॥  
त्वंसु॒तस्य॑। सु॒तस्य॑पी॒तये॑। पी॒तये॑प्र॒त्नं। प्र॒त्नम्मि॑न्द्र। इ॒न्द्र॒ह॒वा॒म॒हे॒। ह॒वा॒म॒ह॒इति॑हवामहे॥ कु॒शि॒काशो॑अव॒स्यवः॑। अ॒व॒स्यव॒इत्य॑व॒स्यवः॑॥ 6॥  
