

  
अ॒यम॒ग्निः। अ॒ग्निस्सु॒वीर्य॑स्य। सु॒वीर्य॒स्येशे॑। सु॒वीर्य॒स्येति॑सु॒ऽवीर्य॑स्य। ईशे॑म॒हः। म॒हस्सौभ॑गस्य। सौभ॑ग॒स्येति॒सौभ॑गस्य॥ रा॒यई॑शे। ई॒शे॒स्व॒प॒त्यस्य॑। स्व॒प॒त्यस्य॒गोम॑तः। स्व॒प॒त्यस्येति॑सु॒ऽअ॒प॒त्यस्य॑। गोम॑त॒ईशे॑। गोम॑त॒इति॒गोऽम॑तः। ईशे॑वृ॒त्र॒हथा॑नां। वृ॒त्र॒हथा॑ना॒मिति॑वृ॒त्र॒ऽहथा॑नां॥  
इ॒मन्न॑रः। न॒रो॒म॒रु॒तः॒। म॒रु॒त॒स्स॒श्च॒त॒। स॒श्च॒ता॒वृधं॑। वृधं॒यस्मि॑न्। यस्मि॒न्रायः॑। राय॒श्शेवृ॑धासः। शेवृ॑धास॒इति॒शेऽवृ॑धासः॥ अ॒भिये। येसन्ति॑। सन्ति॒पृत॑नासु। पृत॑नासुदू॒ढ्यः॑। दू॒ढ्यो॑वि॒श्वहा॑। दु॒र्ध्य१॒॑इति॑दुः॒ऽध्यः॑। वि॒श्वहा॒शत्रुं॑। शत्रु॑माद॒भुः। आ॒द॒भुरित्या॒ऽद॒भुः॥  
सत्वं। त्वन्नः॑। नो॒रा॒यः। रा॒यश्शि॑शीहि। शि॒शी॒हिमीढ्वः॑। मीढ्वो॑अग्ने। अ॒ग्ने॒सु॒वीर्य॑स्य। सु॒वीर्य॒स्येति॑सु॒ऽवीर्य॑स्य॥ तुवि॑ध्युम्न॒वर्षिष्ठ॑स्य। तुवि॑द्यु॒म्नेति॒तुवि॑ऽद्युम्न। वर्षि॑ष्ठस्यप्र॒जाव॑तः। प्र॒जाव॑तोनमी॒वस्य॑। प्र॒जाव॑त॒इति॑प्र॒जाऽव॑तः। अ॒न॒मी॒वस्य॑शु॒ष्मिणः॑। शु॒ष्मिण॒इति॑शु॒ष्मिणः॑॥  
चक्रि॒र्यः। योविश्वा॑। विश्वा॒भुव॑ना। भुव॑ना॒भि। अ॒भिसा॑स॒हिः। सा॒स॒हिर्श्चक्रिः॑। स॒स॒हिरिति॑स॒स॒हिः। चक्रि॑र्दे॒वेषु॑। दे॒वेष्वादुवः॑। आदुवः॑। दुव॒इति॒दुवः॑॥ आदे॒वेषु॑। दे॒वेषु॒यत॑ते। यत॑त॒आसु॒वीर्ये॑। आसु॒वीर्ये॑। सु॒वीर्य॒आशंसे॑। सु॒वीर्य॒इति॑सु॒ऽवीर्ये॑। आशंसे॑। शंस॑उ॒त। उ॒तनृ॒णां। नृ॒णामिति॑नृ॒णां॥  
मानः॑। नो॒अ॒ग्ने॒। अ॒ग्ने॒म॑तये। अम॑तये॒मा। मावीर॑तायै। अ॒विर॑तायैरीरधः। री॒र॒ध॒इति॑रीरधः॥ मागो॑तायै। अ॒गोता॑यैसहसः। स॒ह॒स॒स्पु॒त्र॒। पु॒त्र॒मा। मानि॒दे। नि॒देप॑। अप॒द्वेषां॑षि। द्वेषां॒स्याकृ॑धि। आकृ॑धि। कृ॒धीति॑कृधि॥  
श॒ग्धिवाज॑स्य। वाज॑स्यसुभग। सु॒भ॒ग॒प्र॒जाव॑तः। सु॒भ॒गेति॑सुऽभग। प्र॒जाव॒तोग्ने॑। प्र॒जाव॑त॒इति॑प्र॒जाऽव॑तः। अग्ने॑बृ॒ह॒तः। बृ॒ह॒तोअ॑ध्व॒रे। अ॒ध्व॒रइ॑त्य॒ध्व॒रे॥ संरा॒या। रा॒याभूय॑सा। भूय॑सासृज। सृ॒ज॒मयो॒भुना॑। म॒यो॒भुना॒तुवि॑द्युम्न। म॒यो॒भुनेति॑म॒यः॒ऽभुना॑। तुवि॑द्युम्न॒यश॑स्वता। तुवि॑द्यु॒म्नेति॒तुवि॑ऽद्युम्न। यश॑स्व॒तेति॒यश॑स्वता॥ 16॥  
