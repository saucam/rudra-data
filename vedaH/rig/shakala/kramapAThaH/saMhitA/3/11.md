

  
अ॒ग्निर्होता॑। होता॑पु॒रोहि॑तः। पु॒रोहि॑तोध्व॒रस्य॑। पु॒रोहि॑त॒इति॑पु॒रःऽहि॑तः। अ॒ध्व॒रस्य॒विच॑र्षणि। विच॑र्षणि॒रिति॒विऽच॑र्षणिः॥ सवे॑द। वे॒द॒य॒ज्ञं। य॒ज्ञमा॑नु॒षक्। आ॒नु॒षगित्या॑नु॒षक्॥  
सह॑व्य॒वाट्। ह॒व्य॒वाळम॑र्त्यः। अम॑र्त्यउ॒शिक्। उ॒शिग्दू॒तः। दू॒तश्चनो॑हितः। चनो॑हित॒इति॒चनः॑ऽहितः॥ अ॒ग्निर्धि॒या। धि॒यासं। समृ॑ण्वति। ऋ॒ण्व॒तीत्यृ॑ण्वति॥  
अ॒ग्निर्धि॒या। धि॒यासः। सचे॑तति। चे॒त॒ति॒के॒तुः। के॒तुर्य॒ज्ञस्य॑। य॒ज्ञस्य॑पू॒र्व्यः। पू॒र्व्यइति॑पू॒र्व्यः॥ अर्थं॒हि। ह्य॑स्य। अ॒स्य॒त॒रणि॑। त॒रणीति॑त॒रणि॑॥  
अ॒ग्निंसू॒नुं। सू॒नुंसन॑श्रुतं। सन॑श्रुतं॒सह॑सः। सन॑श्रुत॒मिति॒सन॑ऽश्रुतं। सह॑सोजा॒तवे॑दसं। जा॒तवे॑दस॒मिति॑जा॒तऽवे॑दसं॥ वह्निं॑दे॒वाः। दे॒वाअ॑कृण्वत। अ॒कृ॒ण्वतेत्य॑कृण्वत॥  
अदा॑भ्यःपुरए॒ता। पु॒र॒ए॒तावि॒शां। पु॒र॒ए॒तेति॑पु॒रःऽए॒ता। वि॒शाम॒ग्निः। अ॒ग्निर्मानु॑षीणां। मानु॑षीणा॒मिति॒मानु॑षीणां॥ तूर्णी॒रथः॑। रथ॒स्सदा॑। सदा॒नवः॑। नव॒इति॒नवः॑॥ 9॥  
सा॒ह्वान्विश्वाः॑। स॒ह्वानिति॑स॒ह्वान्। विश्वा॑अभि॒युजः॑। अ॒भि॒युजः॒क्रतुः॑। अ॒भि॒युज॒इत्य॑भि॒ऽयुजः॑। क्रतु॑र्दे॒वानां॑। दे॒वाना॒ममृ॑क्तः। अमृ॑क्त॒इत्यमृ॑क्तः॥ अ॒ग्निस्तु॒विश्र॑वस्तमः। तु॒विश्र॑वस्तम॒इति॑तु॒विश्र॑वःऽतमः॥  
अ॒भिप्रयां॑सि। प्रयां॑सि॒वाह॑सा। वाह॑सादा॒श्वान्। दा॒श्वाँअ॑श्नोति। अ॒श्नो॒ति॒मर्त्यः॑। मर्त्य॒इति॒मर्त्यः॑॥ क्षयं॑पाव॒कशो॑चिषः। पा॒व॒कशो॑चिष॒इति॑पा॒व॒कऽशो॑चिषः॥  
परि॒विश्वा॑नि। विश्वा॑नि॒सुधि॑ता। सुधि॑ता॒ग्नेः। अ॒ग्नेर॑श्याम। अ॒श्या॒म॒मन्म॑भिः। मन्म॑भि॒रिति॒मन्म॑भिः॥ विप्रा॑सोजा॒तवे॑दसः। जा॒तवे॑दस॒इति॑जा॒तऽवे॑दसः॥  
अग्ने॒विश्वा॑नि। विश्वा॑नि॒वार्या॑। वार्या॒वाजे॑षु। वाजे॑षुसनिषामहे। स॒नि॒षा॒म॒हा॒इति॑सनिषामहे॥ त्वेदे॒वासः॑। दे॒वास॒एरि॑रे। एरि॑रे। ई॒रि॒र॒इती॑रिरे॥ 10॥  
