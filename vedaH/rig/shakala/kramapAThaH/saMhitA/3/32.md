

  
इन्द्र॒सोमं॑। सोमं॑सोमपते। सो॒म॒प॒ते॒पि॒ब॒। सो॒म॒प॒त॒इति॑सोमऽपते। पि॒बे॒मं। इ॒मम्माध्यं॑दिनं। माध्यं॑दिनं॒सव॑नं। सव॑नं॒चारु॑। चारु॒यत्। यत्ते॑। त॒इति॑ते॥ प्र॒प्रुथ्या॒शिप्रे॑। प्र॒प्रुथ्येति॑प्र॒ऽप्रुथ्य॑। शिप्रे॑मघवन्। शिप्रे॒इति॒शिप्रे॑। म॒घ॒व॒न्नृ॒जी॒षि॒न्। म॒घ॒व॒न्निति॑मघऽवन्। ऋ॒जी॒षि॒न्वि॒मुच्य॑। वि॒मुच्या॒हरी॑। वि॒मुच्येति॑वि॒ऽमुच्य॑। हरी॑इ॒ह। इ॒हमा॑दयस्व। मा॒द॒य॒स्वेति॑मादयस्व॥  
गवा॑शिरम्म॒न्थिनं॑। गवा॑शिर॒मिति॒गोऽआ॑शिरं। म॒न्थिन॑मिन्द्र। इ॒न्द्र॒शु॒क्रं। शु॒क्रम्पिब॑। पिबा॒सोमं॑। सोमं॑ररि॒म। र॒रि॒माते॑। ते॒मदा॑य। मदा॒येति॒मदा॑य॥ ब्र॒ह्म॒कृता॒मारु॑तेन। ब्र॒ह्म॒कृतेति॑ब्र॒ह्म॒ऽकृता॑। मारु॑तेनग॒णॆन॑। ग॒णॆन॑स॒जोषाः॑। स॒जोषा॑रु॒द्रैः। स॒जोषा॒इति॑स॒ऽजोषाः॑। रु॒द्रै॒स्तृ॒पदा॑। तृ॒पदावृ॑षस्व। आवृ॑षस्व। वृ॒ष॒स्वेति॑वृषस्व॥  
येते॑। ते॒शुष्मं॑। शुष्मं॒ये। येतवि॑षीं। तवि॑षी॒मव॑र्धन्। अव॑र्ध॒न्नर्च॑न्त। अर्च॑न्तइन्द्र। इ॒न्द्र॒म॒रुतः॑। म॒रुत॑स्ते। त॒ओजः॑। ओज॒इत्योजः॑॥ माध्यं॑दिने॒सव॑ने। सव॑नेवज्रहस्त। व॒ज्र॒ह॒स्त॒पिब॑। व॒ज्र॒ह॒स्तेति॑वज्रऽहस्त। पिबा॑रु॒द्रेभिः॑। रु॒द्रेभि॒स्सग॑णः। सग॑णस्सुशिप्र। सग॑ण॒इति॒सऽग॑णः। सु॒शि॒प्रेति॑सुऽशिप्र॥  
तइन्व॑स्य। इन्व॑स्य॒मधु॑मत्। मधु॑मद्विविप्र। मधु॑म॒दिति॒मधु॑ऽमत्। वि॒वि॒प्र॒इन्द्र॑स्य। इन्द्र॑स्य॒शर्धः॑। शर्धो॑म॒रुतः॑। म॒रुतो॒ये। यआ॑सन्। आ॒स॒न्नित्या॑सन्॥ येभि॑र्वृ॒त्रस्य॑। वृ॒त्रस्ये॑षि॒तः। इ॒षि॒तोवि॒वेद॑। वि॒वेदा॑म॒र्मणः॑। अ॒म॒र्मणो॒मन्य॑मानस्य। मन्य॑मानस्य॒मर्म॑। मर्मेति॒मर्म॑॥  
म॒नु॒ष्वदि॑न्द्र। इ॒न्द्र॒सव॑नं। सव॑नञ्जुषा॒णः। जु॒षा॒णःपिब॑। पिबा॒सोमं॑। सोमं॒शश्व॑ते। शश्व॑तेवी॒र्या॑य। वी॒र्यायेति॑वी॒र्या॑य॥ सआव॑वृत्स्व। आव॑वृत्स्व। व॒वृ॒त्स्व॒ह॒र्य॒श्व॒। ह॒र्य॒श्व॒य॒ज्ञैः। ह॒र्य॒श्वेति॑हरिऽअश्व। य॒ज्ञैस्स॑र॒ण्युभिः॑। स॒र॒ण्युभि॑र॒पः। अ॒पोअर्णाः॑। अर्णा॑सिसर्षि। सि॒सि॒र्षीति॑सिसिर्षि॥ 9॥  
त्वम॒पः। अ॒पोयत्। यध्द॑। ह॒वृ॒त्रं। वृ॒त्रं॒ज॑घ॒न्वान्। ज॒घ॒न्वाँअत्याँ॑इव। अत्याँ॑इव॒प्र। अत्या॑नि॒वेत्यत्या॑न्ऽइव। प्रासृ॑जः। असृ॑जस्सर्त॒वै। सर्त॒वाजौ। आ॒जावित्या॒जौ॥ शया॑नमिन्द्र। इ॒न्द्र॒चर॑ता। चर॑ताव॒धेन॑। व॒धेन॑वव्रि॒वांसं॑। व॒व्रि॒वांसं॒परि॑। व॒व्रि॒वांस॒मिति॑व॒व्रि॒ऽवांसं॑। परि॑दे॒वीः। दे॒वीरदे॑वं। अदे॑व॒मित्यदे॑वं॥  
यजा॑म॒इत्। इन्नम॑सा। नम॑सावृ॒ध्दं। वृ॒ध्दमिन्द्रं॑। इन्द्रं॑बृ॒हन्तं॑। बृ॒हन्त॑मृ॒ष्वं। ऋ॒ष्वम॒जरं॑। अ॒जरं॒युवा॑नं। युवा॑न॒मिति॒युवा॑नं॥ यस्य॑प्रि॒ये। प्रि॒येम॒मतुः॑। प्रि॒येइति॑प्रि॒ये। म॒मतु॑र्य॒ज्ञिय॑स्य। य॒ज्ञिय॑स्य॒न। नरोद॑सी। रोद॑सीमहि॒मानं॑। रोद॑सी॒इति॒रोद॑सी। म॒हि॒मानं॑म॒माते॑। म॒माते॒इति॑म॒माते॑॥  
इन्द्र॑स्य॒कर्म॑। कर्म॒सुकृ॑ता। सुकृ॑तापु॒रूणि॑। सु॒कृ॒तेति॒सुऽकृ॑ता। पु॒रूणि॑व्र॒तानि॑। व्र॒तानि॑दे॒वाः। दे॒वान। नमि॑नन्ति। मि॒न॒न्ति॒विश्वे॑। विश्व॒इति॒विश्वे॑॥ दा॒धर॒यः। यःपृ॑थि॒वीं। पृ॒थि॒वीन्द्यां। द्यामु॒त। उ॒तेमां। इ॒माञ्ज॒जान॑। ज॒जान॒सूर्यं॑। सूर्य॑मु॒षसं॑। उ॒षसं॑सु॒दंसाः॑। सु॒दंसा॒इति॑सु॒ऽदंसाः॑॥  
अद्रो॑घस॒त्यं। स॒त्यन्तव॑। तव॒तत्। तन्म॑हि॒त्वं। म॒हि॒त्वंस॒द्यः। म॒हि॒त्वमिति॑म॒हि॒ऽत्वं। स॒द्योयत्। यज्जा॒तः। जा॒तोअपि॑बः। अपि॑बोह। सोम॒मिति॒सोमं॑॥ ऩद्यावः॑। द्याव॑इन्द्र। इ॒न्द्र॒त॒वसः॑। त॒वस॑स्ते। त॒ओजः॑। ओजो॒न। नाहा॑। अहा॒न। नमासाः॑। मासा॑श्श॒रदः॑। श॒रदो॑वरन्त। व॒र॒न्तेति॑वरन्त॥  
त्वंस॒द्यः। स॒द्योअ॑पिबः। अ॒पि॒बो॒जा॒तः। जा॒तइ॑न्द्र। इ॒न्द्र॒मदा॑य। मदा॑य॒सोमं॑। सोमं॑पर॒मे। प॒र॒मेव्यो॑मन्। व्यो॑म॒न्निति॒विऽओ॑मन्॥ यध्द॑। ह॒द्यावा॑पृथि॒वी। द्यावा॑पृथि॒वीआवि॑वेशीः। द्यावा॑पृथि॒वीइति॒द्यावा॑पृथि॒वी। आवि॑वेशीः। अवि॑वेशी॒रथ॑। अथा॑भवः। अ॒भ॒वः॒पू॒र्व्यः। पू॒र्व्यःका॒रुधा॑याः। का॒रुधा॑या॒इति॑का॒रुऽधा॑याः॥ 10॥  
अह॒न्नहिं॑। अहिं॑परि॒शया॑नं। प॒रि॒शया॑न॒मर्णः॑। प॒रि॒शया॑न॒मिति॑प॒रि॒ऽशया॑नं। अर्ण॑ओजा॒यमा॑नं। ओ॒जा॒यमा॑नन्तुविजात। तु॒वि॒जा॒त॒तव्या॑न्। तु॒वि॒जा॒तेति॑तुविऽजात। तव्या॒निति॒तव्या॑न्॥ नते॑। ते॒म॒हि॒त्वं। म॒हि॒त्वमनु॑। म॒हि॒त्वमिति॑म॒हि॒ऽत्वं। अनु॑भूत्। भू॒दध॑। अध॒द्यौः। द्यौर्यत्। यद॒न्यया॑। अ॒न्यया॑स्फि॒ग्या॑। स्फि॒ग्या॒३॒॑क्षां। क्षामव॑स्थाः। अव॑स्था॒इत्यव॑स्थाः॥  
य॒ज्ञोहि। हिते॑। त॒इ॒न्द्र॒। इ॒न्द्र॒वर्ध॑नः। वर्ध॑नो॒भूत्। भूदु॒त। उ॒तप्रि॒यः। प्रि॒यस्सु॒तसो॑मः। सु॒तसो॑मोमि॒येधः॑। सु॒तसो॑म॒इति॑सु॒तऽसो॑मः। मि॒येध॒इति॑मि॒येधः॑। य॒ज्ञेन॑य॒ज्ञं। य॒ज्ञम॑व। अ॒व॒य॒ज्ञियः॑। य॒ज्ञिय॒स्सन्। सन्य॒ज्ञः। य॒ज्ञस्ते॑। ते॒वज्रं॑। वज्र॑महि॒हत्ये॑। अ॒हि॒हत्य॑आवत्। अ॒हि॒हत्य॒इत्य॑हि॒ऽहत्ये॑। आ॒व॒दित्या॑वत्॥  
य॒ज्ञेनेद्रं॑। इन्द्र॒मव॑सा। अव॒साच॑क्रे। आच॑क्रे। च॒क्रे॒अ॒र्वाङ्ग्। अ॒र्वाङ्गैनं॑। ऐनं॑सु॒म्नाय॑। सु॒म्नाय॒नव्य॑से। नव्य॑सेववृत्यां। व॒वृ॒त्यामिति॑ववृत्यां॥ यस्तोमे॑भिः। स्तोमे॑भिर्वावृधे। वा॒वृ॒धे॒पू॒र्व्येभिः॑। व॒वृ॒ध॒इति॑ववृधे। पू॒र्व्येभि॒र्यः। योम॑ध्य॒मेभिः॑। म॒ध्य॒मेभि॑रु॒त। उ॒तनूत॑नेभिः। नूत॑नेभि॒रिति॒नूत॑नेभिः॥  
वि॒वेष॒यत्। यन्मा॑। मा॒धि॒षणा॑। धि॒षणा॑ज॒जान॑। ज॒जान॒स्तवैः॑। स्तवै॑पु॒रा। पु॒रापार्या॑त्। पार्या॒दिन्द्रं॑। इन्द्र॒मह्नः॑। अह्न॒इत्यह्नः॑॥ अंह॑सो॒यत्र॑। यत्र॑पी॒पर॑त्। पी॒पर॒द्यथा॑। यथा॑नः। नो॒ना॒वेव॑। ना॒वेव॒यान्तं॑। ना॒वेवेति॑ना॒वाऽइ॑व। यान्त॑मु॒भये॑। उ॒भये॑हवन्ते। ह॒व॒न्त॒इति॑हवन्ते॥  
आपू॑र्णोअस्य। अ॒स्य॒क॒लशः॑। क॒लश॒स्वाहा॑। स्वाहा॒सेक्ते॑व। सेक्ते॑व॒कोशं॑। सेक्ते॒वेति॒सेक्ता॑ऽइव। कोशं॑सिसिचे। सि॒सि॒चे॒पिब॑ध्यै। पिब॑ध्या॒इति॒पिब॑ध्यै॥ समु॑प्रि॒याः। ऊँ॒इत्यूँ॑। प्रि॒याआव॑वृत्रन्। आव॑वृत्रन्। अ॒व॒वृ॒न्मदा॑य। म॒दा॑यप्रदक्षि॒णित्। प्र॒द॒क्षि॒णिद॒भि। प्र॒द॒क्षि॒णिदिति॑प्र॒ऽद॒क्षि॒णित्। अ॒भिसोमा॑सः। सोमा॑स॒इन्द्रं॑। इन्द्र॒मितीन्द्रं॑॥  
नत्वा॑। त्वा॒ग॒भी॒रः। ग॒भी॒रःपु॑रुहूत। पु॒रु॒हू॒तसिन्धुः॑। पु॒रु॒हू॒तेति॑पुरुऽहूत। सिन्धु॒र्न। नाद्र॑यः। अद्र॑यः॒परि॑। परि॒षन्तः॑। सन्तो॑वरन्त। व॒र॒न्तेति॑वरन्त॥ इ॒त्थासखि॑भ्यः। सखि॑भ्यइषि॒तः। सखि॑भ्य॒इति॒सखि॑ऽभ्यः। इ॒षि॒तोयत्। यदि॑न्द्र। इ॒न्द्रा॒दृ॒ळ्हं। आदृ॒ळ्हं। दृ॒ळ्हञ्चि॑त्। चि॒दरु॑जः। अरु॑जो॒गव्यं॑। गव्य॑मू॒र्वं। ऊ॒र्वमित्यू॒र्वं॥  
शु॒नंहु॑वेमम॒घवा॑न॒मिन्द्र॑म॒स्मिन्भरे॒नृत॑मं॒वाज॑सातौ॥ शृ॒ण्वन्त॑मु॒ग्रमू॒तये॑स॒मत्सु॒घ्नन्तं॑सं॒जितं॒धना॑नां॥ 8॥  
