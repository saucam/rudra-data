

  
त्वाम॑ग्ने। अ॒ग्ने॒म॒नी॒षिणः॑। म॒नी॒षिण॑स्स॒म्राजं॑। स॒म्राजं॑चर्षणी॒नां। च॒र्ष॒णी॒नामिति॑च॒र्ष॒णी॒नां॥ दे॒वम्मर्ता॑सः। मर्ता॑सइन्धते। इ॒न्ध॒तेसं। सम॑ध्व॒रे। अ॒ध्व॒रइत्य॑ध्व॒रे॥  
त्वांय॒ज्ञेषु॑। य॒ज्ञेष्वृ॒त्विजं॑। ऋ॒त्विज॒मग्ने॑। अग्ने॒होता॑रं । होता॑रमीळते। ई॒ळ॒त॒इती॑ळते॥ गो॒पाऋ॒तस्य॑। ऋ॒तस्य॑दीदिहि। दी॒दि॒हि॒स्वे। स्वेदमे॑। दम॒इति॒दमे॑॥  
सघ॑। घा॒यः। यस्ते॑। ते॒ददा॑शति। ददा॑शतिस॒मिधा॑।स॒मिधा॑जा॒तवे॑दसे। स॒मिधेति॑सं॒ऽइधा॑। जा॒तवे॑दस॒इति॑जा॒तऽवे॑दसे॥ सोअ॑ग्ने। अ॒ग्ने॒ध॒त्ते॒। ध॒त्ते॒सु॒वीर्यं॑। सु॒वीर्यं॒सः। सु॒वीर्य॒मिति॑सु॒ऽवीर्यं॑। सपु॑ष्यति। पु॒ष्य॒तीति॑पुष्यति॥  
सके॒तुः। के॒तुर॑ध्व॒राणां॑। अ॒ध्व॒राणा॑म॒ग्निः। अ॒ग्निदे॒वेभिः॑। दे॒वेभि॒राग॑मत्। आग॑मत्। ग॒म॒दिति॑गमत्॥ अ॒ञ्जा॒नस्स॒प्त। स॒प्तहोतृ॑भिः। होतृ॑भिर्ह॒विष्म॑ते। ह॒विष्म॑त॒इति॑ह॒विष्म॑ते॥  
प्रहोत्रे॑। होत्रे॑पू॒र्व्यं । पू॒र्व्यंवचः॑। वचो॒ग्नये॑। अ॒ग्नये॑भरत। भ॒र॒ता॒बृ॒हत्। बृ॒हदिति॑बृ॒हत्॥ वि॒पाञ्ज्योतीं॑षि। ज्योतीं॑षि॒बिभ्र॑ते। बिभ्र॑ते॒न। नवे॒धसे॑। वे॒धस॒इति॑वे॒धसे॑॥ 7॥  
अ॒ग्निंव॑र्धन्तु। व॒र्ध॒न्तु॒नः॒। नो॒गिरः॑। गिरो॒यतः॑। यतो॒जाय॑ते। जाय॑तउ॒क्थ्यः॑। उ॒क्थ्य॑१॒॑त्यु॒क्थ्यः॑॥ म॒हेवाजा॑य। वाजा॑य॒द्रवि॑णाय। द्रवि॑णायदर्श॒तः। द॒र्श॒तइति॑द॒र्श॒तः॥  
अग्ने॒यजि॑ष्ठः। यजि॑ष्ठोअध्व॒रे। अ॒ध्व॒रेदे॒वान्। दे॒वान्दे॑वय॒तेय॑ज। य॒ज॒इति॑यज॥ होता॑म॒न्द्रः। म॒न्द्रोवि। विरा॑ज॒सि। रा॒ज॒स्यति॑। अति॒स्रिधः॑। स्रिध॒इति॒स्रिधः॑॥  
सनः॑। नः॒पा॒व॒क॒। पा॒व॒क॒दी॒दि॒हि॒। दी॒दि॒हि॒द्यु॒मत्। द्यु॒मद॒स्मे। अ॒स्मेसु॒वीर्यं॑। सु॒वीर्य॒मिति॑सु॒ऽवीर्यं॑॥ भवा॑स्तो॒तृभ्यः॑। स्तो॒तृभ्यो॒अन्त॑मः। स्तो॒तृभ्य॒इति॑स्तो॒तृऽभ्यः॑। अन्त॑मस्स्व॒स्तये॑। स्व॒स्तय॒इति॑स्व॒स्तये॑॥  
तन्त्वा॑। त्वा॒विप्राः॑। विप्रा॑विप॒न्यवः॑। वि॒प॒न्यवो॑जागृ॒वांसः॑। जा॒गृ॒वांस॒स्सं। जा॒गृ॒वांस॒इति॑जा॒गृ॒ऽवांसः॑। समि॑न्धते। इ॒न्ध॒तइती॑न्धते॥ ह॒व्य॒वाह॒मम॑र्त्यं। अम॑र्त्यंसहो॒वृधं॑। स॒हो॒वृध॒मिति॑स॒हः॒ऽवृधं॑॥8॥  
