

  
अ॒ञ्जन्ति॒त्वा। त्वाम॑ध्व॒रे। अ॒ध्व॒रेदे॑व॒यन्तः॑। दे॒व॒यन्तो॒वन॑स्पते। दे॒व॒यन्त॒इति॑दे॒व॒ऽयन्तः॑। वन॑स्पते॒मधु॑ना। मधु॑ना॒दैव्ये॑न। दैव्ये॒नेति॒दैव्ये॑न॥ यदू॒र्ध्वः। ऊ॒र्ध्वस्ति॑ष्ठाः। ति॒ष्ठा॒द्रवि॑णः। द्रवि॑णे॒ह। इ॒हद॑त्तात्। द॒त्ता॒द्यत्। यद्वा॑। वा॒क्षयः॑। क्षयो॑मा॒तुः। मा॒तुर॒स्याः। अ॒स्याउ॒पस्थे॑। उ॒पस्थ॒इत्यु॒पऽस्थे॑॥  
समि॑ध्दस्य॒श्रय॑माणः। समि॑ध्द॒स्येति॒संऽइ॑ध्दस्य। श्रय॑माणःपु॒रस्ता॑त्। पु॒रस्ता॒ब्रह्म॑। ब्रह्म॑वन्वा॒नः। व॒न्वा॒नोअ॒जरं॑। अ॒जरं॑सु॒वीरं॑। सु॒वीर॒मिति॑सु॒ऽवीरं॑॥ आ॒रेअ॒स्मत्। अ॒स्मदम॑तिं। अम॑तिं॒बाध॑मानः। बाध॑मान॒उत्। उच्छ्र॑यस्व। श्र॒य॒स्व॒म॒ह॒ते। म॒ह॒तेसौभ॑गाय। सौभ॑गा॒येति॒सौभ॑गाय॥  
उच्छ्र॑यस्ववनस्पते। व॒न॒स्प॒ते॒वर्ष्म॑न्। वर्ष्म॑न्पृथि॒व्याः। पृ॒थि॒व्याअधि॑। अधीत्यधि॑॥ सुमि॑तीमी॒यमा॑नः। मी॒यमा॑नो॒वर्चः॑। वर्चो॑धाः। धा॒य॒ज्ञवा॑हसे। य॒ज्ञवा॑हस॒इति॑य॒ज्ञऽवा॑हसे॥  
युवा॑सु॒वासाः॑। सु॒वासाः॒परि॑वीतः। सु॒वासा॒इति॑सु॒ऽवासाः॑। परि॑वीत॒आगा॑त्। परि॑वीत॒इति॒परि॑ऽवीतः। आगा॑त्। अ॒गा॒त्सं। समु॒श्रेया॑न्। श्रेया॑न्भवसि। भ॒व॒सिजाय॑मानः। जाय॑मान॒इति॒जाय॑मानः॥ तन्धीरा॑सः। धीरा॑सःक॒वयः॑। क॒वय॒उत्। उन्न॑यन्ति। न॒य॒न्ति॒स्वा॒ध्यः॑। स्वा॒ध्यो॒३॒॑मन॑सा। मन॑सादेव॒यन्तः॑। दे॒व॒यन्त॒इति॑दे॒व॒ऽयन्तः॑॥  
जा॒तोजा॑यते। जा॒य॒तेसु॒दि॒न॒त्वे। सु॒दि॒न॒त्वेअह्नां॑। सु॒दि॒न॒त्वइति॑सु॒दि॒न॒ऽत्वे। अह्नां॑सम॒र्ये। स॒म॒र्यआवि॒दथे॑। आवि॒दथे॑। वि॒दथे॒वर्ध॑मानः। वर्ध॑मान॒इति॒वर्ध॑मानः॥ पु॒नन्ति॒धीराः॑। धीराः॑अ॒पसः॑। अ॒पसो॑मनी॒षा। म॒नी॒षादे॑व॒याः। दे॒व॒यावि॑प्रः। दे॒व॒याइति॑दे॒व॒ऽयाः। वि॒प्र॒उत्। उदि॑यर्ति। इ॒य॒र्ति॒वाचं॑। वाच॒मिति॒वाचं॑॥3॥  
यान्वः॑। वो॒नरः॑। नरो॑देव॒यन्तः॑। दे॒व॒यन्तो॑निमि॒म्युः। दे॒व॒यन्त॒इति॑दे॒व॒ऽयन्तः॑। नि॒मि॒म्युर्वन॑स्पते। वन॑स्पते॒स्वधि॑तिः। स्वधि॑तिर्वा। स्वधि॑ति॒रिति॒स्वऽधि॑तिः। वा॒त॒तक्ष॑। त॒तक्षेति॑त॒तक्ष॑॥ तेदे॒वासः॑। दे॒वास॒स्स्वर॑वः। स्वर॑वस्तस्थि॒वांसः॑। त॒स्थि॒वांसः॑प्र॒जाव॑त्। त॒स्थि॒वांस॒इति॑त॒स्थि॒ऽवांसः॑। प्र॒जाव॑द॒स्मे। प्र॒जाव॒दिति॑प्र॒जाऽव॑त्। अ॒स्मेदि॑धिषन्तु। अ॒स्मेइत्य॒स्मे। दि॒धि॒षन्तु॒रत्नं॑। रत्न॒मिति॒रत्नं॑॥  
येवृ॒क्णासः॑। वृ॒क्णासो॒अधि॑। अधि॒क्षमि॑। क्षमि॒निमि॑तासः। निमि॑तासोय॒तस्रु॑चः। निमि॑तास॒इति॒निऽमि॑तासः। य॒तस्रु॑च॒इति॑य॒तऽस्रु॑चः॥ तेनः॑। नो॒व्य॒न्तु॒। व्य॒न्तु॒वार्यं॑। वार्यं॑दे॒व॒त्रा। दे॒व॒त्राक्षे॑त्र॒साध॑सः। दे॒व॒त्रेति॑दे॒व॒ऽत्रा। क्षे॒त्र॒साध॑स॒इति॑क्षे॒त्र॒ऽसाध॑सः॥  
आ॒दि॒त्यारु॒द्राः। रु॒द्रा॒वस॑वः। वस॑वस्सुनी॒थाः। सु॒नी॒थाद्यावा॒क्षामा॑। सु॒नी॒थेति॑सु॒ऽनी॒थाः। द्यावा॒क्षामा॑पृथि॒वी। पृ॒थि॒वीअ॒न्तरि॑क्षं। अ॒न्तरि॑क्ष॒मित्य॒न्तरि॑क्षं॥ स॒जोष॑सोय॒ज्ञं। स॒जोष॑स॒इति॑स॒ऽजोष॑सः। य॒ज्ञम॑वन्तु। अ॒व॒न्तु॒दे॒वाः। दे॒वाऊ॒र्ध्वं। ऊ॒र्ध्वङ्कृ॑ण्वन्तु। कृ॒ण्व॒न्त्व॒ध्वरस्य॑। अ॒ध्व॒रस्य॑के॒तुं। के॒तुमिति॑के॒तुं॥  
हं॒साइ॑वश्रेणि॒शः। हं॒साइ॒वेति॑हं॒साःऽइ॑व। श्रे॒णि॒शोयता॑नाः। श्रे॒णि॒शइति॑श्रे॒णि॒ऽशः। यता॑नाश्शु॒क्राः। शु॒क्रावसा॑नाः। वसा॑ना॒स्वर॑वः। स्वर॑वोनः। न॒आगुः॑। आगुः॑। अ॒गु॒रित्य॑गुः॥ उ॒न्नी॒यमा॑नाःक॒विभिः॑। उ॒न्नी॒यमा॑ना॒इत्यु॒त्ऽनी॒यमा॑नाः। क॒विभिः॑पु॒रस्ता॑त्। क॒विभि॒रिति॑क॒विऽभिः॑। पु॒रस्ता॑द्दे॒वाः। दे॒वादे॒वानां॑। दे॒वाना॒मपि॑। अपि॑यन्ति। य॒न्ति॒राधः॑। राध॒इति॒राधः॑॥  
शृ॒ङ्गाणी॑वे॒त्। शृ॒ङ्गा॑णी॒वेति॒शृङ्गा॑णिऽइव। इच्छृ॒ङ्गिणां॑। शृ॒ङ्गिणां॒सं। सन्द॑दृश्रे। द॒द॒श्रे॒च॒षाळ॑वन्तः। च॒षाळ॑वन्त॒स्वर॑वः। च॒षाळ॑वन्त॒इति॑च॒षाळ॑ऽवन्तः। स्वर॑वःपृथि॒व्यां। पृ॒थि॒व्यामिति॑पृ॒थि॒व्यां॥ वा॒घद्भि॑र्वा। वा॒घद्भि॒रिति॑वा॒घत्ऽभिः॑। वा॒वि॒ह॒वे। वि॒ह॒वेश्रोष॑माणाः। वि॒ह॒वइति॑वि॒ऽह॒वे। श्रोष॑माणाअ॒स्मान्। अ॒स्माँअ॑वन्तु। अ॒व॒न्तुपृ॒त॒नाज्ये॑षु। पृ॒त॒नाज्ये॒ष्विति॑पृ॒त॒नाज्ये॑षु॥  
वन॑स्पतेश॒तव॑ल्शः। श॒तव॑ल्शो॒वि। श॒तव॑ल्श॒इति॑श॒तऽव॑ल्शः। विरो॑ह। रो॒ह॒स॒हस्र॑वल्शाः। स॒हस्र॑वल्शा॒वि। स॒हस्रव॑ल्शा॒इति॑स॒हस्र॑ऽवल्शाः। विव॒यं। व॒यंरु॑हेम। रु॒हे॒मेति॑रुहेम॥ यन्त्वा। त्वाम॒यं। अ॒यंस्वधि॑तिः। स्वधि॑ति॒स्तेज॑मानः। स्वधि॑ति॒रिति॒स्वऽधि॑तिः। तेज॑मानःप्रणि॒नाय॑। प्र॒णि॒नाय॑मह॒ते। प्र॒णि॒नायेति॑प्र॒ऽनि॒नाय॑। म॒ह॒तेसौभ॑गाय। सौभ॑गा॒येति॒सौभ॑गाय॥4॥  
