

  
इ॒ममू॒षु। ऊँ॒इत्यूँ॑। सुवः॑। वो॒अति॑थिं। अति॑थिमुष॒र्बुधं॑। उ॒ष॒र्बुधं॒विश्वा॑सां। उ॒ष॒र्बुध॒मित्यु॑षः॒ऽबुधं॑। विश्वा॑सांवि॒शां। वि॒शाम्पतिं॑। पति॑मृञ्जसे। ऋ॒ञ्ज॒से॒गि॒रा। गि॒रेति॑गि॒रा॥ वेतीत्। इद्दि॒वः। दि॒वोज॒नुषा॑। ज॒नुषा॒कत्। कच्चि॑त्। चि॒दाशुचिः॑। आशुचिः॑। शुचि॒र्ज्योक्। ज्योक्चि॑त्। चि॒द॒त्ति॒। अ॒त्ति॒गर्भः॑। गर्भो॒यत्। यदच्यु॑तं। अच्यु॑त॒मित्यच्यु॑तं॥  
मि॒त्रन्न। नयं। यंसुधि॑तं। सुधि॑तं॒भृग॑वः। सुधि॑त॒मिति॒सुऽधि॑तं। भृग॑वोद॒धुः। द॒धुर्वन॒स्पतौ॑। वन॒स्पता॒वीड्यं॑। ईड्य॑मू॒र्ध्वशो॑चिषं। ऊ॒ध्वशो॑चिष॒मित्यू॒र्ध्वऽशो॑चिषं॥ सत्वं। त्वंसुप्री॑तः। सुप्री॑तोवी॒तह॑व्ये। सुप्री॑त॒इति॒सुऽप्री॑तः। वी॒तह॑व्येअद्भुत। वी॒तह॑व्य॒इति॑वी॒तऽह॑व्ये। अ॒द्भु॒त॒प्रश॑स्तिभिः। प्रश॑स्तिभिर्महयसे। प्रश॑स्तिभि॒रिति॒प्रश॑स्तिऽभिः। म॒ह॒यसे॒दि॒वेदि॑वे। दि॒वेदि॑व॒इति॑दि॒वेऽदि॑वे॥  
सत्वं। त्वन्दक्ष॑स्य। दक्ष॑स्यावृ॒कः। अ॒वृ॒कोवृ॒धः। वृ॒धोभूः॑। भू॒र॒र्यः। अ॒र्यःपर॑स्य। पर॒स्यान्तर॑स्य। अन्त॑रस्य॒तरु॑षः। तरु॑ष॒इति॒तरु॑षः॥ रा॒यस्सू॑नो। सू॒नो॒स॒ह॒सः॒। सू॒नो॒इति॑सूनो। स॒ह॒सो॒मर्त्ये॑षु। मर्त्ये॒ष्वाछ॒र्दिः। आछ॒र्दिः। छ॒र्दिर्य॑च्छ। य॒च्छ॒वी॒तह॑व्याय। वी॒तह॑व्यायस॒प्रथः॑। वी॒तह॑व्या॒येति॑वी॒तऽह॑व्याय। स॒प्रथो॑भ॒रद्वा॑जाय। स॒प्रथ॒इति॑स॒ऽप्रथः॑। भ॒रद्वा॑जायस॒प्रथः॑। भ॒रद्वा॑जा॒येति॑भ॒रत्ऽवा॑जाय। स॒प्रथ॒इति॑स॒ऽप्रथः॑॥  
द्यु॒ता॒नंवः॑। वो॒अति॑थिं। अति॑थि॒स्व॑र्णरं। स्व॑र्णरम॒ग्निं। स्व॑र्नर॒मिति॒स्वः॑ऽनरं। अ॒ग्निंहोता॑रं। होता॑रं॒मनु॑षः। मनु॑षस्स्वध्व॒रं। स्व॒ध्व॒रमिति॑सु॒ऽअ॒ध्व॒रं॥ विप्र॒न्न। नद्यु॒क्षव॑चसं। द्यु॒क्षव॑चसंसुवृ॒क्तिभिः॑। द्यु॒क्षव॑चस॒मिति॑द्यु॒क्षऽव॑चसं। सु॒वृ॒क्तिभि॑र्हव्य॒वाहं॑। सु॒वृ॒क्तिभि॒रिति॑सु॒वृ॒क्तिऽभिः॑। ह॒व्य॒वाह॑मर॒तिं। अ॒र॒तिन्दे॒वं। दे॒वमृ॑ञ्जसे। ऋ॒ञ्ज॒स॒इत्यृ॑ञ्जसे॥  
पा॒व॒कया॒यत्। यश्चि॒तय॑न्त्या। चि॒तय॑न्त्याकृ॒पा। कृ॒पाक्षाम॑न्। क्षाम॑न्रुरु॒चे। रु॒रु॒चउ॒षसः॑। उ॒षसो॒न। नभा॒नुना॑। भा॒नुनेति॑भा॒नुना॑॥ तूर्व॒न्न। नयाम॑न्। याम॒न्नेत॑शस्य। एत॑शस्य॒नु। नूरणॆ॑। रण॒आयः। आयः। योघृ॒णे। घृ॒णॆन। नत॑तृषा॒णः। त॒तृ॒षा॒णोअ॒जरः॑। अ॒जर॒इत्य॒जरः॑॥ 17॥  
अ॒ग्निम॑ग्निंवः। अ॒ग्निम॑ग्नि॒मित्य॒ग्निंऽअ॑ग्निं। व॒स्स॒मिधा॑। स॒मिधा॑दुवस्यत। स॒मिधेति॑सं॒ऽइधा॑। दु॒व॒स्य॒त॒प्रि॒यम्प्रि॑यं। प्रि॒यम्प्रि॑यंवः। प्रि॒यम्प्रि॑य॒मिति॑प्रि॒यंऽप्रि॑यं। वो॒अतिथिं। अति॑थिङ्गृणी॒षणि॑। गृ॒णी॒षणीति॑गृ॒णी॒षणि॑॥ उप॑वः। वो॒गी॒र्भिः। गी॒र्भिर॒मृतं॑। गी॒र्भिरिति॑गीः॒ऽभिः। अ॒मृतं॑विवासत। वि॒वा॒स॒त॒दे॒वः। दे॒वोदे॒वेषु॑। दे॒वेषु॒वन॑ते। वन॑ते॒हि। हिवार्यं॑। वार्यं॑दे॒वः। दे॒वोदे॒वेषु॑। दे॒वेषु॒वन॑ते। वन॑ते॒हि। हिनः॑। नो॒दुवः॑। दुव॒इति॒दुवः॑॥  
समि॑ध्दम॒ग्निं। समि॑ध्द॒मिति॒संऽइ॑ध्दं। अ॒ग्निंस॒मिधा॑। स॒मिधा॑गि॒रा। स॒मिधेति॑सं॒ऽइधा॑। गि॒रागृ॑णे। गृ॒णे॒शुचिं॑। शुचिं॑पाव॒कं। पा॒व॒कम्पु॒रः। पु॒रोअ॑ध्व॒रे। अ॒ध्व॒रेध्रु॒वं। ध्रु॒वमिति॑ध्रु॒वं॥ विप्रं॒होता॑रं। होता॑रम्पुरु॒वारं॑। पु॒रु॒वार॑म॒द्रुहं॑। पु॒रु॒वार॒मिति॑पु॒रु॒ऽवारं॑। अ॒द्रुहं॑क॒विं। क॒विंसु॒म्नैः। सु॒म्नैरी॑महे। ई॒म॒हे॒जा॒तवे॑दसं। जा॒तवे॑दस॒मिति॑जा॒तऽवे॑दसं॥  
त्वान्दू॒तं। दू॒तम॑ग्ने। अ॒ग्ने॒अ॒मृतं॑। अ॒मृतं॑यु॒गेयु॑गे। यु॒गेयु॑गेहव्य॒वाहं॑। यु॒गेयु॑ग॒इति॑यु॒गेऽयु॑गे। ह॒व्य॒वाहं॑दधिरे। ह॒व्य॒वाह॒मिति॑ह॒व्य॒ऽवाहं॑। द॒धि॒रे॒पा॒युं। पा॒युमीड्यं॑। ईड्य॒मितीड्यं॑॥ दे॒वास॑श्च। च॒मर्ता॑सः। मर्ता॑सश्च। च॒जागृ॑विं। जागृ॑विंवि॒भुं। वि॒भुंवि॒श्पतिं॑। वि॒भुमिति॑वि॒ऽभुं। वि॒श्पतिं॒नम॑सा। नम॑सा॒नि। ऩिषे॑दिरे। से॒दि॒र॒इति॑सेदिरे॥  
विभू॑षन्नग्ने। अ॒ग्न॒उ॒भया॑न्। उ॒भयाँ॒अनु॑। अनु॑व्र॒ता। व्र॒तादू॒तः। दू॒तोदे॒वानां॑। दे॒वानां॒रज॑सी। रज॑सी॒सं। रज॑सी॒इति॒रज॑सी। समी॑यसे। ई॒य॒स॒इती॑यसे॥ यत्ते॑। ते॒धी॒तिं। धी॒तिंसु॑म॒तिं। सु॒म॒तिमा॑वृणी॒महे॑। सु॒म॒तिमिति॑सु॒ऽम॒तिं। आ॒वृ॒णी॒महेध॑। आ॒वृ॒णीमह॒इत्या॒ऽवृ॒णी॒महे॑। अध॑स्म। स्मा॒नः॒। न॒स्त्रि॒वरू॑थः। त्रि॒वरू॑थश्शि॒वः। त्रि॒वरू॑थ॒इति॑त्रि॒ऽवरू॑थः। शि॒वोभ॑व। भ॒वेति॑भव॥  
तंसु॒प्रती॑कं। सु॒प्रती॑कंसु॒दृशं॑। सु॒दृशं॒स्वञ्चं॑। सु॒दृश॒मिति॑सु॒ऽदृशं॑। स्वञ्च॒मवि॑द्वासः। स्वञ्च॒मिति॑सु॒ऽअञ्चं॑। अवि॑द्वांसोवि॒दुष्ट॑रं। वि॒दुष्ट॑रंसपेम। वि॒दुस्त॑र॒मिति॑वि॒दुःऽत॑रं। स॒पे॒मेति॑सपेम॥ सय॑क्षत्। य॒क्ष॒द्विश्वा॑। विश्वा॑व॒युना॑नि। व॒युना॑निवि॒द्वान्। वि॒द्वान्प्र। प्रह॒व्यं। ह॒व्यम॒ग्निः। अ॒ग्निर॒मृते॑षु। अ॒मृते॑षुवोचत्। वो॒च॒दिति॑वोचत्॥ 18॥  
तम॑ग्ने। अ॒ग्ने॒पा॒सि॒। पा॒स्यु॒त। उ॒ततं। तम्पि॑पर्षि। पि॒प॒र्षि॒यः। यस्ते॑। त॒आ॒न॒ट्। आन॑ट्क॒वये॑। क॒वये॑शूर। शू॒र॒धी॒तिं। धी॒तिमिति॑धी॒तिं॥ य॒ज्ञस्य॑वा। वा॒निशि॑तिं। निशि॑तिंवा। निशि॑ति॒मिति॒निऽशि॑तिं। वोदि॑तिं। उदि॑तिंवा। उदि॑ति॒मित्युत्ऽइ॑तिं। वा॒तं। तमित्। इत्पृ॑णक्षि। पृ॒ण॒क्षि॒शव॑सा। शव॑सो॒त। उ॒तरा॒या। रा॒येति॑रा॒या॥  
त्वम॑ग्ने। अ॒ग्ने॒व॒नु॒ष्य॒तः। व॒नु॒ष्य॒तोनि। निपा॑हि। पा॒हि॒त्वं। त्वमु॑नः। ऊँ॒इत्यूँ॑। न॒स्स॒ह॒सा॒व॒न्। स॒ह॒सा॒व॒न्न॒व॒द्यात्। स॒ह॒सा॒व॒न्निति॑सहसाऽवन्। अ॒व॒द्यादित्य॑व॒द्यात्॥ सन्त्वा॑। त्वा॒ध्व॒स्म॒न्वत्। ध्व॒स्म॒न्वद॒भि। ध्व॒स्म॒न्वदिति॑ध्व॒स्म॒न्ऽवत्। अ॒भ्ये॑तु। ए॒तु॒पा॒थः। पा॒थस्सं। संर॒यिः। र॒यिस्पृ॑ह॒याय्यः॑। स्पृ॒ह॒याय्य॑स्सह॒स्री। स॒ह॒स्रीति॑स॒ह॒स्री॥  
अ॒ग्निर्होता॑। होता॑गृ॒हप॑तिः। गृ॒हप॑ति॒स्सः। गृ॒हप॑ति॒रिति॑गृ॒हऽप॑तिः। सराजा॑। राजा॒विश्वा॑। विश्वा॑वेद। वे॒द॒जनि॑मा। जनि॑माजा॒तवे॑दाः। जा॒तवे॑दा॒इति॑जा॒तऽवे॑दाः॥ दे॒वाना॑मु॒त। उ॒तयः। योमर्त्या॑नां। मर्त्या॑नां॒यजि॑ष्ठः। यजि॑ष्ठ॒स्सः। सप्र। प्रय॑जतां। य॒ज॒ता॒मृ॒तावा॑। ऋ॒तवेत्यृ॒तऽवा॑॥  
अग्ने॒यत्। यद॒द्य। अ॒द्यवि॒शः। वि॒शोअ॑ध्वरस्य। अ॒ध्व॒र॒स्य॒हो॒तः॒। हो॒तः॒पाव॑कशोचे। हो॒त॒रिति॑होतः। पाव॑कशोचे॒वेः। पाव॑कशोच॒इति॒पाव॑कऽशोचे। वेष्ट्वं। त्वंहि। हियज्वा॑। यज्वेति॒यज्वा॑॥ ऋ॒ताय॑जासि। य॒जा॒सि॒म॒हि॒ना। म॒हि॒नावि। वियत्। यद्भूः। भूर्ह॒व्या। ह॒व्याव॑ह। व॒ह॒य॒वि॒ष्ठ॒। य॒वि॒ष्ठ॒या। याते॑। ते॒अ॒द्य। अ॒द्येत्य॒द्य॥  
अ॒भिप्रयां॑सि। प्रयां॑सि॒सुधि॑तानि। सुधि॑तानि॒हि। सुधी॑ता॒नीति॒सुऽधि॑तानि। हिख्यः। ख्योनि। नित्वा॑। त्वा॒द॒धी॒त॒। द॒धी॒त॒रोद॑सी। रोद॑सी॒यज॑ध्यै। रोद॑सी॒इति॒रोद॑सी। यज॑ध्या॒इति॒यज॑ध्यै॥ अवा॑नः। नो॒म॒घ॒व॒न्। म॒घ॒व॒न्वाज॑सातौ। म॒घ॒व॒न्निति॑मघऽवन्। वाज॑साता॒वग्ने॑। अग्ने॒विश्वा॑नि। विश्वा॑निदुरि॒ता। दु॒रि॒तात॑रेम॒तात॑रेम॒तवव॑सातरेम ॥ 19॥  
अग्ने॒विश्वे॑भिः। विश्वे॑भिस्स्वनीक। स्व॒नी॒क॒दे॒वैः। स्व॒नी॒केति॑सुऽअनीक। दे॒वैरूर्णा॑वन्तं। ऊर्णा॑वन्तम्प्रथ॒मः। ऊर्णा॑वन्त॒मित्यूर्ण॑ऽवन्तं। प्र॒थ॒मस्सी॑द। सी॒द॒योनिं॑। योनि॒मिति॒योनिं॑॥ कु॒ला॒यिनं॑घृ॒तव॑न्तं। घृ॒तव॑न्तंसवि॒त्रे। घृ॒तव॑न्त॒मिति॑घृ॒तऽव॑न्तं। स॒वि॒त्रेय॒ज्ञं। य॒ज्ञन्न॑य। न॒य॒यज॑मानाय। यज॑मानायसा॒धु। सा॒ध्विति॑सा॒धु॥  
इ॒ममु॒त्यं। ऊँ॒इत्यूँ॑। त्यम॑थर्व॒वत्। अ॒थ॒र्ववद॒ग्निं। अ॒थ॒र्व॒वदित्य॑थ॒र्व॒ऽवत्। अ॒ग्निम्म॑न्थन्ति। म॒न्थ॒न्ति॒वे॒धसः॑। वे॒धस॒इति॑वे॒धसः॑॥ यमं॑ङ्कू॒यन्तं॑। अ॒ङ्कू॒यन्त॒मान॑यन्। अ॒ङ्कु॒यन्त॒मित्य॑ङ्कु॒॒ऽयन्तं॑। आन॑यन्। अन॑य॒न्नमू॑रं। अमू॑रंश्या॒व्या॑भ्यः। श्याव्या॑भ्य॒इति॑श्या॒व्या॑भ्यः॥  
जनि॑ष्वादे॒ववी॑तये। दे॒ववी॑तयेस॒र्वता॑ता। दे॒ववी॑तय॒इति॑दे॒वऽवी॑तये। स॒र्वता॑तास्व॒स्तये॑। स॒र्वता॒तेति॑स॒र्वऽता॑ता। स्व॒स्तय॒इति॑स्व॒स्तये॑॥ आदे॒वान्। दे॒वान्व॑क्षि। व॒क्ष्य॒मृता॑न्। अ॒मृताँ॑ऋता॒वृधः॑। ऋ॒ता॒वृधो॑य॒ज्ञं। ऋ॒त॒वृध॒इत्यृ॑त॒ऽवृधः॑। य॒ज्ञन्दे॒वेषु॑। दे॒वेषु॑पिस्पृशः। पि॒स्पृ॒श॒इति॑पिस्पृशः॥  
व॒यमु॑त्वा। ऊँ॒इत्यूँ॑। त्वा॒गृ॒ह॒प॒ते॒। गृ॒ह॒प॒ते॒ज॒ना॒नां॒। गृ॒ह॒प॒त॒इति॑गृहऽपते। ज॒ना॒ना॒मग्ने॑। अग्ने॒अक॑र्म। अक॑र्मस॒मिधा॑। स॒मिधा॑बृ॒हन्तं॑। स॒मिधेति॑सं॒ऽइधा॑। बृ॒हन्त॒मिति॑बृ॒हन्तं॑॥ अस्थू॒रिनः॑। नो॒गार्ह॑पत्यानि। गार्ह॑पत्यानिसन्तु। गार्ह॑पत्या॒नीति॒गार्ह॑ऽपत्यानि। स॒न्तु॒ति॒ग्मेन॑। ति॒ग्मेन॑नः। न॒स्तेज॑सा। तेज॑सा॒सं। संशि॑शाधि। शि॒शा॒धीति॑शिशाधि॥ 20॥  
