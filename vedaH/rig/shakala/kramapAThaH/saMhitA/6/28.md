

  
आगावः॑। गावो॑अग्मन्। अ॒ग्म॒न्नु॒त। उ॒तभ॒द्रं। भ॒द्रम॑क्रन्। अ॒क्र॒न्त्सीद॑न्तु। सीद॑न्तुगो॒ष्ठे। गो॒ष्ठेर॒णय॑न्तु। गो॒स्थइति॑गो॒ऽस्थे। र॒णय॑न्त्व॒स्मे। अ॒स्मेइत्य॒स्मे॥ प्र॒जव॑तीःपुरु॒रूपाः॑। प्र॒वती॑रि॒ति॑प्र॒जाऽव॑तीः। पु॒रु॒रूपा॑इ॒ह। पु॒रु॒रूपा॒इति॑पु॒रु॒ऽरूपाः॑। इ॒हस्युः। स्युरिन्द्रा॑य। इन्द्रा॑यपू॒र्वीः। पु॒र्वीरु॒षसः॑। उ॒षसो॒दुहा॑नाः। दुहा॑ना॒इति॒दुहा॑नाः॥  
इन्द्रो॒यज्व॑ने। यज्व॑नेपृण॒ते। पृ॒ण॒तेच॑। च॒शि॒क्ष॒ति॒। शि॒क्ष॒त्युप॑। उपेत्। इद्द॑दाति। द॒दा॒ति॒न। नस्वं। स्वम्मु॑षायति। मु॒षा॒य॒तीति॑मुषायति॥ भूयो॑भूयोर॒यिं। भूयो॑भूय॒इति॒भूयः॑ऽभूयः। र॒यिमित्। इद॑स्य। अ॒स्य॒व॒र्धय॑न्। व॒र्धय॒न्न। नभि॑न्ने। भि॒न्ने॒खि॒ल्ये। खि॒ल्येनि। निद॑धाति। द॒धा॒ति॒दे॒व॒युं। दे॒व॒युमिति॑दे॒व॒ऽयुं॥  
नताः। तान॑शन्ति। न॒श॒न्ति॒न। नद॑भाति। द॒भा॒ति॒तस्क॑रः। तस्क॑रो॒न। नासां॑। आसा॑मामि॒त्रे। आ॒मि॒त्रेव्यथिः॑। व्यथि॒राद॑धर्षति। आद॑धर्षति। द॒ध॒र्ष॒तीति॑दधर्षति॥ दे॒वाँश्च॑। च॒याभिः॑ । याभि॒र्यज॑ते। यज॑ते॒ददा॑ति। ददा॑तिच। च॒ज्योक्। ज्योगित्। इत्ताभिः॑। ताभि॑स्सचते। स॒च॒ते॒गोप॑तिः। गोप॑तिस्स॒ह। गोप॑ति॒रिति॒गोऽप॑तिः। स॒हेति॑स॒ह॥  
नताः। ताअर्वा॑। अर्वा॑रे॒णुक॑काटः। रे॒णुक॑काटोअश्नुते। रे॒णुक॑काट॒इति॑रे॒णुऽक॑काटः। अ॒श्नु॒ते॒न। नसं॑स्कृत॒त्रं। सं॒स्कृ॒त॒त्रमुप॑। सं॒स्कृ॒त॒त्रमिति॑सं॒स्कृ॒तऽत्रं। उप॑यन्ति। य॒न्ति॒ताः। ताअ॒भि। अ॒भीत्य॒भि॥ उ॒रु॒गा॒यमभ॑यं। उ॒रु॒गा॒यमित्यु॑रु॒ऽगा॒यं। अभ॑यं॒तस्य॑। तस्य॒ताः। ताअनु॑। अनु॒गावः॑। गावो॒मर्त॑स्य। मर्त॑स्य॒वि। विच॑रन्ति। च॒र॒न्ति॒यज्व॑नः। यज्व॑न॒इति॒यज्व॑नः॥  
गावो॒भगः॑। भगो॒गावः॑। गाव॒इन्द्रः॑। इन्द्रो॑मे। मे॒अ॒च्छान्। अ॒च्छान्गावः॑। गाव॒स्सोम॑स्य। सोम॑स्यप्रथ॒मस्य॑। प्र॒थ॒मस्य॑भ॒क्षः। भ॒क्षइति॑भ॒क्षः॥ इ॒मायाः। यागावः॑। गाव॒स्सज॑नासः। सज॑नास॒इन्द्रं॑। इन्द्र॑मि॒च्छामि॑। इ॒च्छामीत्। इद्वृ॒धा। हृ॒दामन॑सा। मन॑साचित्। चि॒दिन्द्रं॑। इन्द्र॒मितीन्द्रं॑॥  
यू॒यङ्गा॑वः। गा॒वोमे॒द॒य॒थ॒। मे॒द॒य॒था॒कृ॒शं। कृ॒शञ्चि॑त्। चि॒द॒श्री॒रं। अ॒श्री॒रञ्चि॑त्। चि॒त्कृ॒णु॒थ। कृ॒णु॒था॒सु॒प्रती॑कं। सु॒प्रती॑क॒मिति॑सु॒ऽप्रती॑कं॥ भ॒द्रङ्गृ॒हं। गृ॒हङ्कृ॑णुथ। कृ॒णु॒थ॒भ॒द्र॒वा॒चः॒। भ॒द्र॒वा॒चो॒बृ॒हत्। भ॒द्र॒वा॒च॒इति॑भद्रऽवाचः। बृ॒हद्वः॑। वो॒वयः॑। वय॑उच्यते। उ॒च्य॒ते॒स॒भासु॑। स॒भास्विति॑स॒भासु॑॥  
प्र॒जाव॑तीस्सू॒यव॑सं। प्र॒जाव॑ती॒रिति॑प्र॒जाऽव॑तीः। सू॒यव॑संरि॒शन्तीः॑। सु॒यव॑स॒मिति॑सु॒ऽयव॑सं। रि॒शन्ती॑श्शु॒ध्दाः। शु॒ध्दाअ॒पः। अ॒पस्सु॑प्रपा॒ने। सु॒प्र॒पा॒नेपिब॑न्तीः। सु॒प्र॒पा॒नइति॑सु॒ऽप्र॒पा॒ने। पिब॑न्ती॒रिति॒पिब॑न्तीः॥ मावः॑। व॒स्ते॒नई॑शत॒माघशं॑सः॒परि॑। परि॑वः। वो॒हे॒तीः। हे॒तीरु॒द्रस्य॑। रु॒द्रस्य॑वृज्याः। वृ॒ज्या॒इति॑वृज्याः॥  
उपे॒दं। इ॒दमु॑प॒पर्च॑नं। उ॒प॒पर्च॑नमा॒सु। उ॒प॒पर्च॑न॒मित्यु॑प॒ऽपर्च॑नं। आ॒सुगोषु॑। गोषूप॑। उप॑पृच्यतां। पृ॒च्य॒ता॒मिति॑पृच्यतां॥ उप॑ऋष॒भस्य॑। ऋ॒ष॒भस्य॒रेत॑सि। रेत॒स्युप॑। उपे॑न्द्र। इ॒न्द्र॒तव॑। तव॑वी॒र्ये॑। वी॒र्ये॒३॒॑इति॑वी॒र्ये॑॥ 25॥  
