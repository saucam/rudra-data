

  
श्रु॒धीनः॑। न॒इ॒न्द्र॒। इ॒न्द्र॒ह्वया॑मसि। ह्वया॑मसित्वा। त्वा॒म॒हः। म॒होवाज॑स्य। वाज॑स्यसा॒तौ। सा॒तौवा॑वृषा॒णाः। व॒वृ॒षा॒णाइति॑व॒वृ॒षा॒णाः॥ संयत्। यद्विशः॑। विशोय॑न्त। य॒न्त॒शूर॑सातौ। शूर॑सातावु॒ग्रं। शूरा॑साता॒विति॒शूर॑ऽसातौ। उ॒ग्रन्नः॑। नोवः॑। अवः॒पार्ये॑। पार्ये॒अह॑न्। अह॑न्दाः। दा॒इति॑दाः॥  
त्वांवा॒जी। वा॒जीह॑वते। ह॒व॒ते॒वा॒जि॒ने॒यः। वा॒जि॒ने॒योम॒हः महो॒वाज॑स्य। वाज॑स्य॒गध्य॑स्य। गध्य॑स्यसा॒तौ। सा॒ताविति॑सा॒तौ॥ त्वांवृ॒त्रेषु॑। वृ॒त्रेष्वि॑न्द्र। इ॒न्द्र॒सत्प॑तिं। सत्प॑तिं॒तरु॑त्रं। सत्प॑ति॒मिति॒सत्ऽप॑तिं। तरु॑त्रं॒त्वां। त्वाञ्च॑ष्टे। च॒ष्टे॒मु॒ष्टि॒हा। मु॒ष्टि॒हागोषु॑। मु॒ष्टि॒हेति॑मु॒ष्टि॒ऽहा। गोषु॒युध्य॑न्। युध्य॒न्निति॒युध्य॑न्॥  
त्वङ्क॒विं। क॒विञ्चो॑दय। चो॒द॒या॒र्कसा॑तौ। अ॒र्कसा॑तौ॒त्वं। अ॒र्कसा॑ता॒वित्य॒र्कऽसा॑तौ। त्वङ्कुत्सा॑य। कुत्सा॑य॒शुष्णं॑। शुष्णं॑दा॒शुषे॑। दा॒शुषे॑वर्क्। व॒र्गिति॑वर्क्॥ त्वंशिरः॑। शिरो॑अम॒र्मणः॑। अ॒म॒र्मणः॒परा॑। परा॑हन्। अ॒ह॒न्न॒ति॒थि॒ग्वाय॑। अ॒ति॒थि॒ग्वाय॒शंस्यं॑। अ॒ति॒थि॒ग्वायेत्य॑तिथि॒ऽग्वाय॑। शंस्यं॑करि॒ष्यन्। क॒रि॒ष्यन्निति॑क॒रि॒ष्यन्॥  
त्वंरथं॑। रथं॒प्र। प्रभ॑रः। भ॒रो॒यो॒धं। यो॒धमृ॒ष्वं। ऋ॒ष्वमावः॑। आवो॒युध्य॑न्तं। युध्य॑न्तंवृष॒भं। वृ॒ष॒भन्दश॑द्युं। दश॑द्यु॒मिति॒दश॑ऽद्युं॥ त्वन्तुग्रं॑। तुग्रं॑वेत॒सवे॑। वे॒त॒सवे॒सचा॑। सचा॑हन्। अह॒न्त्वं। त्वन्तुजिं॑। तुजिं॑गृ॒णन्तं॑। गृ॒णन्त॑मिन्द्र। इ॒न्द्र॒तू॒तोः॒। तू॒तो॒रिति॑तूतोः॥  
त्वन्तत्। तदु॒क्थं। उ॒क्थमि॑न्द्र। इ॒न्द्र॒ब॒र्हणा॑। ब॒र्हणा॑कः। कः॒प्र। प्रयत्। यच्छ॒ता। श॒तास॒हस्रा॑। स॒हस्रा॑शूर। शू॒र॒दर्षि॑। दर्षीति॒दर्षि॑॥ अव॑गि॒रेः। गि॒रेर्दासं॑। दासं॒शब॑रं। शम्ब॑रंहन्। ह॒न्प्र। प्रावः॑। आ॒वो॒दिवो॑दासं। दिवो॑दासञ्चि॒त्राभिः॑। दिवो॑दास॒मिति॒दिवः॑ऽदासं। चि॒त्राभि॑रू॒ती। ऊ॒तीत्यू॒ती॥ 21॥  
त्वंश्र॒ध्दाभिः॑। श्र॒ध्दाभि॑र्मन्दसा॒नः। म॒न्द॒सा॒नस्सोमैः॑। सोमै॑र्द॒भीत॑ये। द॒भीत॑ये॒चुमु॑रिं। चुमु॑रिम्मिन्द्र। इ॒न्द्र॒शि॒ष्व॒प्। शि॒ष्व॒बिति॑शिष्वप्॥ त्वंर॒जिं। र॒जिम्पिठी॑नसे। पिठी॑नसेदस॒स्यन्। द॒स॒स्यन्ष॒ष्टिं। ष॒ष्टिंस॒हस्रा॑। स॒हस्रा॒शच्या॑। शच्या॒सचा॑। सचा॑हन्। अ॒ह॒न्नित्य॑हन्॥  
अ॒हञ्च॒न। च॒नतत्। तत्सू॒रिभिः॑। सू॒रिभि॑रानश्यां। सू॒रिभि॒रिति॑सू॒रिऽभिः॑। आ॒न॒श्यां॒तव॑। तव॒ज्यायः॑। ज्याय॑इन्द्र। इ॒न्द्र॒सु॒म्नं। सु॒म्नमोजः॑। ओज॒इत्योजः॑॥ त्वया॒यत्। यत्स्तव॑न्ते। स्तव॑न्तेसधवीर। स॒ध॒वी॒र॒वी॒राः। स॒ध॒वी॒रेति॑सधऽवीर। वी॒रास्त्रि॒वरू॑थेन। त्रि॒वरू॑थेन॒नहु॑षा। त्रि॒वरू॑थे॒नेति॑त्रि॒ऽवरू॑थेन। नहु॑षाशविष्ठ। श॒वि॒ष्ठेति॑शविष्ठ॥  
व॒यन्ते॑। ते॒अ॒श्यां। अ॒श्यामि॑न्द्र। इ॒न्द्र॒द्यु॒म्नहू॑तौ। द्यु॒म्नहू॑तौ॒सखा॑यः। द्यु॒म्नहू॑ता॒विति॑द्यु॒म्नऽहू॑तौ। सखा॑यस्याम। स्या॒म॒म॒हि॒न॒। म॒हि॒न॒प्रेष्ठाः॑। प्रेष्ठा॒इति॒प्रेष्ठाः॑॥ प्रात॑र्दनिःक्षत्र॒श्रीः। क्ष॒त्र॒श्रीर॑स्तु। क्ष॒त्र॒श्रीरिति॑क्ष॒त्र॒ऽश्रीः। अ॒स्तु॒श्रेष्ठः॑। श्रेष्टो॑घ॒ने। घ॒नेवृ॒त्राणां॑। वृ॒त्राणां॑स॒नये॑। स॒नये॒धना॑नां। धना॑ना॒मिति॒धना॑नां॥ 22॥  
