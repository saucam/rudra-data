

  
हरिःॐ॥ य॒ज्ञाय॑ज्ञावः। य॒ज्ञाय॒ज्ञेति॑य॒ज्ञाऽय॑ज्ञा। वो॒अ॒ग्नये॑। अ॒ग्नये॑गि॒रागि॑रा। गि॒रागि॑राच। गि॒रागि॒रेति॑गि॒राऽगि॑रा। च॒दक्ष॑से। दक्ष॑स॒इति॒दक्ष॑से॥ प्रप्र॑व॒यं। प्रप्रेति॒प्रऽप्र॑। व॒यम॒मृतं॑। अ॒मृतं॑जा॒तवे॑दसं। जा॒तवे॑दसम्प्रि॒यं। जा॒तवे॑दस॒मिति॑जा॒तऽवे॑दसं। प्रि॒यमि॒त्रं। मि॒त्रन्न। नशं॑सि॒षं। शं॒सि॒षमिति॑शं॒सि॒षं॥  
ऊ॒र्जोनपा॑तं। नपा॑तं॒सः। सहि। हिना॒यं। अ॒यम॑स्म॒युः। अ॒स्म॒युर्दासे॑म। अ॒स्म॒युरित्य॑स्म॒ऽयुः। दासे॑मह॒व्यदा॑तये। ह॒व्यदा॑तय॒इति॑ह॒व्यऽदा॑तये॥ भुव॒द्वाजे॑षु। वाजॆ॑ष्ववि॒ता। अ॒वि॒ताभुव॑त्। भुव॑द्वृ॒धः। वृ॒धउ॒त। उ॒तत्रा॒ता। त्रा॒तात॒नूनां॑। त॒नूना॒मिति॑त॒नूनां॑॥  
वृषा॒हि। ह्य॑ग्ने। अ॒ग्ने॒अ॒जरः॑। अ॒जरो॑म॒हान्। म॒हान्वि॒भासि॑। वि॒भास्य॒र्चिषा॑। वि॒भासीति॑वि॒ऽभासि॑। अ॒र्चिषेत्य॒र्चिषा॑॥ अज॑स्रेणशो॒चिषा॑। शो॒चिषा॒शोशु॑चत्। शोशु॑चच्छुचे। शु॒चे॒सु॒दी॒तिभिः॑। सि॒दी॒तिभि॒स्सु। सु॒दी॒तिभि॒रिति॑सु॒दी॒तिऽभिः॑॥  
म॒होदे॒वान्। दे॒वान्यज॑सि। यज॑सि॒यक्षि॑। यक्ष्या॑नु॒षक्। आ॒नु॒षक्तव॑। तव॒क्रत्वा॑। क्रत्वो॒त। उ॒तदं॒सना॑। दं॒सनेति॑दं॒सना॑॥ अ॒र्वाच॑स्सीं। सीं॒कृ॒णु॒हि॒। कृ॒णु॒ह्यग्ने॑। अग्नेव॑से। अव॑से॒रास्व॑। रास्व॒वाज॑। वाजो॒त। उ॒तवं॑स्व। व॒स्वेति॑वंस्व॥  
यमापः॑। आपो॒अद्र॑यः। अद्र॑यो॒वना॑। वना॒गर्भं॑। गर्भ॑मृ॒तस्य॑। ऋ॒तस्य॒पिप्र॑ति। पिप्र॒तीति॒पिप्र॑ति॥ सह॑सा॒यः। योम॑थि॒तः। म॒थि॒तोजाय॑ते। जाय॑ते॒नृभिः॑। नृभिः॑पृथि॒व्याः। नृभि॒रिति॒नृऽभिः॑। पृ॒थि॒व्याअधि॑। अधि॒सान॑वि। सान॒वीति॒सान॑वि॥ 1 ॥  
आयः। यःप॒प्रौ। प॒प्रौभा॒नुना॑। भा॒नुना॒रोद॑सी। रोद॑सीउ॒भे। रोद॑सी॒इति॒रोद॑सी। उ॒भेधू॒मेन॑। उ॒भेइत्यु॒भे। धू॒मेन॑धावते। धा॒व॒ते॒दि॒वि। दि॒वीति॑दि॒वि॥ ति॒रस्तमः॑। तमो॑ददृशे। द॒दृ॒स॒ऊर्म्या॑सु। उर्म्या॒स्वाश्या॒वासु॑। आश्या॒वासु॑। श्या॒वास्व॑रु॒षः। अ॒रु॒षोवृषा॑। वृषा॑श्या॒वाः। आश्या॒वाः। श्या॒वाअ॑रु॒षः। अ॒रु॒षोवृषा॑। वृषेति॒वृषा॑॥  
बृ॒हद्भि॑रग्ने। बृ॒हद्भि॒रिति॑बृ॒हत्ऽभिः॑। अ॒ग्ने॒अ॒र्चिभिः॑। अ॒र्चिभि॑श्शु॒क्रेण॑। अ॒र्चिभि॒रित्य॒र्चिऽभिः॑। शु॒क्रेण॑देव। दे॒व॒शो॒चिषा॑। शो॒चिषेति॑शो॒चिषा॑॥ भ॒रद्वा॑जेसमिधा॒नः। भ॒रद्वा॑ज॒इति॑भ॒रत्ऽवा॑जः। स॒मि॒धा॒नोय॑विष्ठ्य। स॒मि॒धा॒नइति॑सं॒ऽइ॒धा॒नः। य॒वि॒ष्ठ्यरे॒वत्। रे॒वन्नः॑। न॒श्शु॒क्र॒। शु॒क्र॒दी॒दि॒हि॒। दी॒दि॒हि॒द्यु॒मत्। द्यु॒मत्पा॑वक। द्यु॒मदिति॑द्यु॒ऽमत्। पा॒व॒क॒दी॒दि॒हि॒। दी॒दिही॒ति॑दीदिहि॥  
विश्वा॑साङ्गृ॒हप॑तिः। गृ॒हप॑तिर्वि॒शां। गृ॒हप॑ति॒रिति॑गृ॒हऽप॑तिः। वि॒शाम॑सि। अ॒सि॒त्वं। त्वम॑ग्ने। अ॒ग्ने॒मानु॑षीणां। मानु॑षीणा॒मिति॒मानु॑षीणां॥ श॒तम्पू॒र्भिः। पू॒र्भिर्य॑विष्ठ। पू॒र्भिरिति॑पूः॒ऽभिः। य॒वि॒ष्ठ॒पा॒हि। पा॒ह्यंह॑सः। अंह॑सस्समे॒ध्दारं॑। स॒मे॒ध्दारं॑श॒तं। स॒मे॒ध्दार॒मिति॑सं॒ऽए॒द्धारं॑। श॒तंहिमाः॑। हिमा॑स्तो॒स्तृभ्यः॑। स्तो॒तृभ्यो॒ये। येच॑। च॒दद॑ति। दद॒तीति॒दद॑ति॥  
त्वन्नः॑। न॒श्चि॒त्रः। चि॒त्रऊ॒त्या। ऊ॒त्यावसो॑। वसो॒राधां॑सि। वसो॒इति॒वसो॑। राधां॑सिचोदय। चो॒द॒येति॑चोदय॥ अ॒स्यरा॒यः। रा॒यस्त्वं। त्वम॑ग्ने। अ॒ग्ने॒र॒थीः। र॒थीर॑सि। अ॒सि॒वि॒दाः। वि॒दागा॒धं। गा॒धन्तु॒चे। तु॒चेतु। तुनः॑। न॒इति॑नः॥  
पर्षि॑तो॒कं। तो॒कन्तन॑यं। तन॑यप॒र्तृभिः॑। प॒र्तृभि॒ष्ट्वं। प॒र्तृभि॒रिति॑प॒र्तृऽभिः॑। त्वमद॑ब्धैः। अद॑ब्धै॒रप्र॑युत्वभिः। अप्र॑युत्वभि॒रित्यप्र॑युत्वऽभिः॥ अग्ने॒हेळां॑सि। हेळां॑सि॒दैव्या॑। दैव्या॑युयोधि। यु॒यो॒धि॒नः॒। नो॒अदे॑वानि। अदे॑वानि॒ह्वरां॑सि। ह्वरां॑सिच। चेति॑च॥ 2॥  
आस॑खायः। स॒खा॒य॒स्स॒ब॒र्दुघां॑। स॒ब॒र्दुघां॑धे॒नुं। स॒ब॒र्दुघा॒मिति॑स॒बः॒ऽदुघां॑। धे॒नुम॑जध्वं। अ॒ज॒ध्वमुप॑। उप॒नव्य॑सा। नव्य॑सा॒वचः॑। वच॒इति॒वचः॑॥ सृ॒जध्व॒मन॑पस्फुरां। अन॑पस्फुरा॒मित्यन॑पऽस्फुरां॥  
याशर्धा॑य। शर्धा॑य॒मारु॑ताय। मारु॑ताय॒स्वभा॑नवे। स्वभा॑नवे॒श्रवः॑। स्वभा॑नव॒इति॒स्वऽभा॑नवे। श्रवोमृ॑त्यु। मृ॒त्यु॒धुक्ष॑त। धुक्ष॒तेति॒धुक्ष॑त॥ यामृ॑ळी॒के। मृ॒ळी॒केम॒रुतां॑। म॒रुतां॑तु॒राणां॑। तु॒राणां॒या। यासु॒म्नैः। सु॒म्नैरे॑व॒याव॑री। ए॒व॒याव॒रीत्ये॑व॒ऽयाव॑री॥  
भ॒रद्वा॑जा॒याव॑। भ॒रद्वा॑जा॒येति॑भ॒रत्ऽवा॑जाय। अव॑धुक्षत। धु॒क्ष॒त॒द्वि॒ता। द्वि॒तेति॑द्वि॒ता॥ धे॒नुञ्च॑। च॒वि॒श्वभो॑जसं। वि॒श्वभो॑जस॒मिषं॑। वि॒श्वभो॑ज॒समिति॑वि॒श्वऽभो॑जसं। इषं॑च। च॒वि॒श्वभो॑जसं। वि॒श्वभो॑जस॒मिति॑वि॒श्वऽभो॑जसं॥  
तंवः॑। व॒इन्द्रं॑। इन्द्र॒न्न। नसु॒क्रतुं॑। सु॒क्रतुं॒वरु॑णमिव। सु॒क्रतु॒मिति॑सु॒ऽक्रतुं॑। वरु॑णमिवमा॒यिनं॑। वरु॑णमि॒वेति॒वरु॑णंऽइव। मा॒यिन॒मिति॑मा॒यिनं॑॥ अ॒र्य॒मण॒न्न। नम॒न्द्रं। म॒न्द्रंसृ॒प्रभो॑जसं। सृ॒प्रभोजसं॒विष्णुं॑। सृ॒प्रभो॑ज॒समिति॑सृ॒प्रऽभो॑जसं। विष्णु॒न्न। नस्तु॑षे। स्तु॒ष॒आ॒दिशे॑। आ॒दिश॒इत्या॒ऽदिशे॑॥  
त्वे॒षंशर्धः॑। शर्धो॒न। नमारु॑तं। मारु॑तन्तुवि॒ष्वणि॑। तु॒वि॒ष्वण्य॑न॒र्वाणं॑। तु॒वि॒स्वनीति॑तु॒वि॒ऽस्वनि॑। अ॒न॒र्वाणं॑पू॒षणं॑। पू॒षणं॒सं। संयथा॑। यथा॑श॒ता। श॒तेति॑श॒ता॥ संस॒हस्रा॑। स॒हस्रा॒कारि॑षत्। कारि॑षच्चर्ष॒णिभ्यः॑। च॒र्ष॒णिभ्य॒आँआ॒विः। च॒र्ष॒णिभ्य॒इति॑च॒र्ष॒णिऽभ्यः॑। एत्या। आ॒विर्गू॒ह्ळा। गू॒ळ्हावसु॑। वसू॑करत्। क॒र॒दिति॑करत्॥  
आमा॑। मा॒पू॒ष॒न्। पू॒ष॒न्नुप॑। उप॑द्रव। द्र॒व॒शंसि॑षं। शंसि॑ष॒न्नु। नुते॑। ते॒अ॒पि॒क॒र्णॆ। अ॒पि॒क॒र्णआ॑घृ॒णे। अ॒पि॒कर्णइत्य॑पि॒ऽक॒र्णॆ। आ॒घृ॒णइत्या॒ऽघृ॒णे॥ अ॒घाअ॒र्यः। अ॒र्योअरा॑तयः। अरा॑तय॒इत्यरा॑तयः॥ 3॥  
माका॑कं॒बीरं॑। का॒कं॒बीर॒मुत्। उद्वृ॑हः। वृ॒हो॒वन॒स्पतिं॑। वन॒स्पति॒मश॑स्तीः। अश॑स्ती॒र्वि। विहि। हिनीन॑शः। नीन॑श॒इति॒नीन॑शः॥ मोत। उ॒तसूरः॑। सूरो॒अह॑। अह॑ए॒व। अह॒रित्यहः॑। ए॒वाच॒न। च॒नग्री॒वाः। ग्री॒वाआ॒दध॑ते॒वेः। आ॒दध॑ते॒रित्या॒ऽदध॑ते। वेरिति॒वेः॥  
दृते॑रिवते। दृते॑रि॒वेति॒दृतेः॑ऽइव। ते॒वृ॒कं। अ॒वृ॒कम॑स्तु। अ॒स्तु॒स॒ख्यं। स॒ख्यमिति॑स॒ख्यं॥ अच्छि॑द्रस्यदध॒न्वतः॑। द॒ध॒न्वत॒स्सुपू॑र्णस्य। द॒ध॒न्वत॒इति॑द॒ध॒न्ऽवतः॑। सुपू॑र्णस्यदध॒न्वतः॑। सुपू॑र्ण॒स्येति॒सुऽपू॑र्णस्य। द॒ध॒न्वत॒इति॑द॒ध॒न्ऽवतः॑॥  
प॒रोहि। हिमर्त्यैः॑। मर्त्यै॒रसि॑। असि॑स॒मः। स॒मोदे॒वैः। दे॒वैरु॒त। उ॒तश्रि॒या। श्रि॒येति॑श्रि॒या॥ अ॒भिख्यः॑। ख्यः॒पू॒ष॒न्। पू॒ष॒न्पृत॑नासु। पृत॑सनासु॒नः। नस्त्वं। त्वम्मव॑। अव॑नू॒नं। नू॒नंयथा॑। यथा॑पु॒रा। पु॒रेति॑पु॒रा॥  
वा॒मीवा॒मस्य॑। वा॒मस्य॑धूतयः। धू॒य॒तः॒प्रणी॑तिः। प्रणी॑तिरस्तु। प्रनी॑ति॒रिति॒प्रऽनी॑तिः। अ॒स्तु॒सू॒नृता॑। सू॒नृतेति॑सू॒नृता॑॥ दे॒वस्य॑वा। वा॒म॒रु॒तः॒। म॒रु॒तो॒मर्त्य॑स्य। मर्त्य॑स्यवा। वे॒जा॒नस्य॑। ई॒जा॒नस्य॑प्रयज्यवः। प्र॒य॒ज्यव॒इति॑प्रऽयज्यवः॥  
स॒द्यश्चि॑त्। चि॒द्यस्य॑। यस्य॑चर्कृ॒तिः। च॒र्कृ॒तिःपरि॑। परि॒द्यां। द्यान्दे॒वः। दे॒वोन। नैति॑। ए॒ति॒सूर्यः॑। सूर्य॒इति॒सूर्यः॑॥ त्वे॒षंशवः॑। शवो॑दधि॒रे। द॒धि॒रेनाम॑। नाम॑य॒ज्ञियं॑। य॒ज्ञियं॑म॒रुतः॑। म॒रुतो॑वृत्र॒हं। वृ॒त्र॒हंशवः॑। वृ॒त्र॒हमिति॑वृ॒त्र॒ऽहं। शव॒इति॒शवः॑॥  
स॒कृध्द॑। ह॒द्यौः। द्यौरजा॑यत। अजा॑यतस॒कृत्। स॒कृद्भूमिः॑। भूमि॑रजायत। अ॒जा॒यतेत्य॑जायत॥ पृश्न्या॑दु॒ग्धं। दु॒ग्धंस॒कृत्। स॒कृत्पयः॑। पय॒स्तत्। तद॒न्यः। अ॒न्योन। नानु॑जायते। जा॒य॒त॒इति॑जायते॥ 4॥  
