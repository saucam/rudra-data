

  
यआन॑यत्। आन॑यत्। न॒य॒त्प॒रा॒वतः॑। प॒रा॒वत॒स्सुनी॑ती। सुनी॑तीतु॒र्वशं॑। सुनी॒तीति॒सुऽनी॑ती। तु॒र्वशं॒यदुं॑। यदु॒मिति॒यदुं॑॥ इन्द्र॒स्सः। सनः॑। नो॒युवा॑। युवा॒सखा॑। सखेति॒सखा॑॥  
अ॒वि॒प्रेचि॑त्। चि॒द्वयः॑। वयो॒दध॑त्। दध॑दना॒शुना॑। अ॒ना॒शुना॑चित्। चि॒दर्व॑ता। अर्व॒तेत्यर्व॑ता॥ इन्द्रो॒जेता॑। जेता॑हि॒तं। हि॒तन्धनं॑। धन॒मिति॒धनं॑॥  
म॒हीर॑स्य। अ॒स्य॒प्रणी॑तयः। प्रणी॑तयःपू॒र्वीः। प्रणी॑तय॒इति॒प्रऽनी॑तयः। पू॒र्वीरु॒त। उ॒तप्रश॑स्तयः। प्रश॑स्तय॒इति॒प्रऽश॑स्तयः॥ नास्य॑। अ॒स्य॒क्षी॒य॒न्ते॒। क्षी॒य॒न्त॒ऊ॒तयः॑। ऊ॒तय॒इत्यू॒तयः॑॥  
सखा॑यो॒ब्रह्म॑वाहसे। ब्रह्म॑वाह॒सेर्च॑त। ब्रह्म॑वाहस॒इति॒ब्रह्म॑ऽवाहसे। अर्च॑त॒प्र। प्रच॑। च॒गा॒य॒त॒। गा॒य॒तेति॑गायत॥ सहि। हिनः॑। नः॒प्रम॑तिः। प्रम॑तिर्म॒हीः। प्रम॑ति॒रिति॒प्रऽम॑तिः। म॒हीरिति॑म॒हीः॥  
त्वमेक॑स्य। एक॑स्यवृत्रहन्। वृ॒त्र॒ह॒न्न॒वि॒ता। वृ॒त्र॒ह॒न्निति॑वृत्रऽहन्। अ॒वि॒ताद्वयोः॑। द्वयो॑रसि। अ॒सीत्य॑सि॥ उ॒तेदृशे॑। ई॒दृशे॒यथा॑। यथा॑व॒यं। व॒यमिति॑व॒यं॥ 21॥  
नय॒सीत्। इद्वति॑। ऊँ॒इत्यूँ॑। अति॒द्विषः॑। द्विषः॑कृ॒णॊति॑। कृ॒णॊत्यु॑क्थशं॒सिनः॑। उ॒क्थ॒शं॒सिन॒इत्यु॑क्थ॒ऽशं॒सिनः॑॥ नृभि॑स्सु॒वीरः॑। नृभि॒रिति॒नृऽभिः॑। सु॒वीर॑उच्यसे। सु॒वीर॒इति॑सु॒ऽवीरः॑। उ॒च्य॒स॒इत्यु॑च्यसे॥  
ब्र॒ह्माणं॒ब्रह्म॑वाहसं। ब्रह्म॑वाहसङ्गी॒र्भिः। ब्रह्म॑वाहस॒मिति॒ब्रह्म॑ऽवाहसं। गी॒र्भिस्सखा॑यं। गी॒र्भिरिति॑गीः॒ऽभिः। सखा॑यमृ॒ग्मियं॑। ऋ॒ग्मिय॒मित्यृ॒ग्मियं॑॥ गान्न। नदो॒हसे॑। दो॒हसे॑हुवे। हु॒व॒इति॑हुवे॥  
यस्य॒विश्वा॑नि। विश्वा॑नि॒हस्त॑योः। हस्त॑योरू॒चुः। ऊ॒चुर्वसू॑नि। वसू॑नि॒नि। निद्वि॒ता। द्वि॒तेति॑द्वि॒ता॥ वी॒रस्य॑पृतना॒षहः॑। पृ॒त॒नासह॒इति॑पृ॒त॒ना॒ऽसहः॑॥  
विदृ॒ह्ळानि॑। दृ॒ह्ळानि॑चित्। चि॒द॒द्रि॒वः॒। अ॒द्रि॒वो॒जना॑नां। अ॒द्रि॒व॒इत्य॑द्रिऽवः। जना॑नांशचीपते। श॒ची॒प॒त॒इति॑शचीऽपते॥ वृ॒हमा॒याः। मा॒याअ॑नानत। अ॒ना॒न॒तेत्य॑नानत॥  
तमु॑त्वा। ऊँ॒इत्यूँ॑। त्वा॒स॒त्य॒। स॒त्य॒सो॒म॒पाः॒। सो॒म॒पा॒इन्द्र॑। सो॒म॒पा॒इति॑सोमऽपाः। इन्द्र॑वाजानां। वा॒जा॒नां॒प॒ते॒। प॒त॒इति॑पते॥ अहू॑महिश्रव॒स्यवः॑। श्र॒व॒स्यव॒इति॑श्र॒व॒स्यवः॑॥ 22॥  
तमु॑त्वा॒यः। यःपु॒रा। पु॒रासि॑थ। आसि॑थ॒यः। योवा॑। वा॒नू॒नं। नू॒नंहि॒ते। हि॒तेधने॑। धन॒इति॒धने॑॥ हव्य॒स्सः। सश्रु॑धि। श्रु॒धी॒हवं॑। हव॒मिति॒हवं॑॥  
धी॒भिरर्व॑द्भिः। अर्व॑द्भि॒रर्व॑तः। अर्व॑द्भि॒रितिर्व॑त्ऽभिः। अर्व॑तो॒वाजा॑न्। वाजाँ॑इन्द्र। इ॒न्द्र॒श्र॒वाय्या॑न्। श्र॒वाय्या॒निति॑श्र॒वाय्या॑न्॥ त्वया॑जेष्म। जे॒ष्म॒हि॒तं। हि॒तन्धनं॑। धन॒मिति॒धनं॑॥  
अभू॑दुवीर। ऊँ॒इत्यूँ॑। वी॒र॒गि॒र्व॒णः॒। गि॒र्व॒णो॒म॒हान्। म॒हाँइ॑न्द्र। इ॒न्द्र॒धने॑। धने॑हि॒ते। हि॒तइति॑हि॒ते॥ भरे॑वितन्त॒साय्यः॑। वि॒त॒न्त॒साय्य॒इति॑वि॒त॒न्त॒साय्यः॑॥  
यात॑ऊ॒तिर॑मित्रहन्। अ॒मि॒त्र॒ह॒न्म॒क्षूज॑वस्त॒मा। अ॒मि॒त्र॒ह॒न्नित्य॑मित्रऽहन्। म॒क्षूज॑वस्त॒मास॑ति। अ॒स॒तीत्य॑सति॥ तया॑नः। नो॒हि॒नु॒हि॒। हि॒नु॒ही॒रथं॑। रथ॒मिति॒रथं॑॥  
सरथे॑न। रथे॑नर॒थीत॑मः। र॒थीत॑मो॒स्मके॑न। ऱ॒थित॑म॒इति॑र॒थिऽत॑मः। अ॒स्माके॑नाभि॒युग्व॑ना। अ॒भि॒युग्व॒नेत्य॑भि॒ऽयुग्व॑ना॥ जेषि॑जिष्णो। जि॒ष्णो॒हि॒तं। जि॒ष्णो॒इति॑जिष्णो। हि॒तन्धनं॑। धन॒मिति॒धनं॑॥ 23॥  
यएक॒इत्तमु॑ष्टुहिकृष्टी॒नां। कृ॒ष्टी॒नांविच॑र्षणिः। विच॑र्षणि॒रिति॒विऽच॑र्षणिः॥ पति॑र्ज॒ज्ञे। ज॒ज्ञेवृष॑क्रतुः। वृष॑क्रतु॒रिति॒वृष॑ऽक्रतुः।  
योगृ॑ण॒तां। गृ॒ण॒तामि॒त्। इ॒दासि॑थ। आसि॑था॒पिः। आ॒पिरू॒तिः। ऊ॒तीशि॒वः। शि॒वस्सखा॑। सखेति॒सखा॑॥ सत्वं। त्वन्नः॑। न॒इ॒न्द्र॒। इ॒न्द्र॒मृ॒ळ॒य॒। मृ॒ळ॒येति॑मृळय॥  
धि॒ष्ववज्रं॑। वज्रं॒गभ॑स्त्योः। गभ॑स्त्योरक्षो॒हत्या॑य। र॒क्षो॒हत्या॑यवज्रिवः। र॒क्षो॒हत्या॒येति॑र॒क्षः॒ऽहत्या॑य। व॒ज्रि॒व॒इति॑वज्रिऽवः॥ सा॒स॒ही॒ष्ठाअ॒भि। स॒स॒हि॒ष्ठाइति॑स॒स॒हि॒ष्ठाः। अ॒भिस्पृधः॑। स्पृध॒इति॒स्पृधः॑॥  
प्र॒त्नंर॑यी॒णां। र॒यी॒णांयुजं॑। युजं॒सखा॑यं। सखा॑यङ्कीरि॒चोद॑नं। की॒रि॒चोद॑न॒मिति॑की॒रि॒ऽचोद॑नं॥ ब्रह्म॑वाहस्तमंहुवे। ब्रह्म॑वाहस्तम॒मिति॒ब्रह्म॑वाहःऽतमं। हु॒व॒इति॑हुवे।  
सहि। हिविश्वा॑नि। विश्वा॑नि॒पार्थि॑वा। पार्थि॑वाँ॒एकः॑। एको॒वसू॑नि। वसू॑नि॒पत्य॑ते। पत्य॑त॒इति॒पत्य॑ते॥ गिर्व॑णस्तमो॒अध्रि॑गुः। गिर्व॑णस्तम॒इति॒गिर्व॑णऽतमः। अध्रि॑गु॒रित्यध्रि॑ऽगुः॥ 24॥  
सनः॑। नो॒नि॒युद्भिः॑। नि॒युद्भि॒रापृ॑ण। नि॒युद्भि॒रिति॑नि॒युत्ऽभिः॑। आपृ॑ण। पृ॒ण॒कामं॑। कामं॒वाजे॑भिः। वाजे॑भिर॒श्विभिः॑। अ॒श्विभि॒रित्य॒श्विऽभिः॑॥ गोम॑द्भिर्गोपते। गोम॑द्भि॒रिति॒गोम॑त्ऽभिः। गो॒प॒ते॒धृ॒षत्। गो॒प॒त॒इति॑गोऽपते। धृ॒षदिति॑धृ॒षत्॥  
तद्वः॑। वो॒गा॒य॒। गा॒य॒सु॒ते। सु॒तेसचा॑। सचा॑पुरुहू॒ताय॑। पु॒रु॒हू॒ताय॒सत्व॑ने। पु॒रु॒हू॒तयेति॑पु॒रु॒ऽहू॒ताय॑। सत्व॑न॒इति॒सत्व॑ने॥ शंयत्। यद्गवे॑। गवे॒न। नशा॒किने॑। शा॒किन॒इति॑शा॒किने॑॥  
नघ॑। घा॒वसुः॑। वसु॒र्नि। निय॑मते। य॒म॒ते॒दा॒नं। दा॒नंवाज॑स्य। वाज॑स्य॒गोम॑तः। गोम॑त॒इति॒गोऽम॑तः॥ यत्सीं॑। सी॒मुप॑। उप॒श्रव॑त्। श्रव॒द्गिरः॑। गिर॒इति॒गिरः॑॥  
कु॒वित्स॑स्य॒प्र। कु॒त्सस्ये॒ति॑कु॒वित्ऽस॑स्य। प्रहि। हिव्र॒जं। व्र॒जङ्गोम॑न्तं। गोम॑न्तदस्यु॒हा। गोम॑न्त॒मिति॒गोऽम॑न्तं। द॒स्यु॒हाग॑मत्। द॒स्यु॒हेति॑द॒स्यु॒ऽहा। ग॒म॒दिति॑गमत्॥ शची॑भि॒रप॑। अप॑नः। नो॒व॒र॒त्। व॒र॒दिति॑वरत्॥  
इ॒माउ॑त्वा। ऊँ॒इत्यूँ॑। त्वा॒श॒त॒क्र॒तो॒। श॒त॒क्र॒तो॒भि। श॒त॒क्र॒तो॒इति॑शतऽक्रतो। अ॒भिप्र। प्रणॊ॑नुवुः। नो॒नु॒वु॒र्गिरः॑। गिर॒इति॒गिरः॑॥ इन्द्र॑व॒त्सं। व॒त्सन्न। नमा॒तरः॑। मा॒तर॒इति॑मा॒तरः॑॥ 25॥  
दू॒णाशं॑स॒ख्यं। दु॒र्नश॒मिति॒॑दुःऽनशं॑। स॒ख्यन्तव॑। तव॒गौः। गौर॑सि। अ॒सि॒वी॒र॒। वी॒र॒गव्य॑ते। गव्य॑त॒इति॒गव्य॑ते॥ अश्वो॑अश्वायते। अ॒श्वा॒य॒तेभ॑व। अ॒श्व॒य॒तइत्य॑श्व॒ऽय॒ते। भ॒वेति॑भव॥  
सम॑न्दस्वा॒ह्यन्ध॑सो॒राध॑सेत॒न्वा॑म॒हे॥ नस्तो॒तारं॑नि॒देक॑रः॥  
इ॒माउ॑त्वासु॒तेसु॑ते। सु॒तेसु॑ते॒नक्ष॑न्ते। सु॒तेसु॑त॒इति॑सु॒तेऽसु॑ते। नक्ष॑न्तेगिर्वणः। गि॒र्व॒णॊ॒गिरः॑। गिर॒इति॒गिरः॑॥ व॒त्सङ्गावः॑। गावो॒न। नधे॒नवः॑। धे॒नव॒इति॑धे॒नवः॑॥  
पु॒रू॒तमं॑पु॒रू॒णां। पु॒रु॒तम॒मिति॑पु॒रु॒ऽतमं॑। पु॒रू॒णांस्तो॑तॄ॒॒णां। स्तो॒तॄ॒॒णांविवा॑चि। विवा॒चीति॒विवा॑चि॥ वाजे॑भिर्वाजय॒तां। वा॒ज॒य॒तामिति॑वा॒ज॒ऽय॒तां॥  
अ॒स्माक॑मिन्द्र। इ॒न्द्र॒भू॒तु॒। भू॒तु॒ते॒। ते॒स्तोमः॑। स्तोमो॒वाहि॑ष्ठः। वाहि॑ष्ठो॒अन्त॑मः। अन्त॑म॒इत्यन्त॑मः॥ अ॒स्मान्रा॒ये। रा॒येम॒हे। म॒हेहि॑नु। हि॒न्विति॑हिनु॥  
अधि॑बृ॒बुः। बृ॒बुःप॑णी॒नां। प॒णी॒नांवर्षि॑ष्ठे। वर्षि॑ष्ठेमू॒र्धन्। मू॒र्धन्य॑स्थात्। अ॒स्था॒दित्य॑स्थात्॥ उ॒रुःकक्षः॑। कक्षो॒न। नगां॒ग्यः। गां॒ग्यइति॑गां॒ग्यः॥  
यस्य॑वा॒योरि॑व। वा॒योरि॑वद्र॒वत्। वा॒योरि॒वेति॑वा॒योःऽइ॑व। द्र॒व॒त्भ॒द्रा। भ॒द्रारा॒तिः। रा॒तिस्स॑ह॒श्रिणी॑। स॒ह॒स्रि॒णीति॑स॒ह॒स्रिणी॑॥ स॒द्योदा॒नाय॑। दा॒नाय॒मंह॑ते। मंह॑त॒इति॒मंह॑ते॥  
तत्सु। सुनः॑। नो॒विश्वे॑। विश्वे॑अ॒र्यः। अ॒र्यआसदा॑। आसदा॑। सदा॑गृणन्ति। गृ॒ण॒न्ति॒का॒रवः॑। का॒रव॒इति॑का॒रवः॑॥ बृ॒बुंस॑हस्र॒दात॑मं। स॒ह॒स्र॒दात॑मं॒सूरिं॑। स॒ह॒स्र॒दात॑म॒मिति॑स॒ह॒स्र॒ऽदात॑मं। सू॒रिस॑हस्र॒सात॑मं। स॒ह॒स्र॒सात॑म॒मिति॑स॒ह॒स्र॒ऽसात॑मं॥ 26॥  
