

  
सोमा॑रुद्राधा॒रये॑थां। धा॒रये॑थामसु॒र्यं॑। अ॒सु॒र्य॑१॒॑प्र। प्रवां॑। वा॒मि॒ष्टयः॑। इ॒ष्टयोरं॑। अर॑मश्नुवन्तु। अ॒श्नु॒व॒न्त्वित्य॑श्नुवन्तु॥ दमे॑दमेस॒प्त। दमे॑दम॒इति॒दमे॑ऽदमे। स॒प्तरत्ना॒दधा॑ना। स॒प्तरत्ना॒इति॑स॒प्तऽरत्नाः॑। दधा॑ना॒शं। शन्नः॑। नो॒भू॒तं। भू॒तन्द्वि॒पदे॑। द्वि॒पदे॒शं। द्वि॒पद॒इति॑द्वि॒ऽपदे॑। शञ्चतु॑ष्पदे। चतुः॑पद॒इतिचतुः॑ऽपदे॥  
सोमा॑रुद्रा॒वि। विवृ॑हतं। वृ॒ह॒तं॒विषू॑चीं। विषू॑ची॒ममी॑वा। अमि॑वा॒या। यानः॑। नो॒गयं॑। गय॑मावि॒वेश॑। आ॒वि॒वेशेत्या॒ऽवि॒वेश॑॥ आ॒रेबा॑धेथां। बा॒धे॒थां॒निर्ऋ॑तिं। निर्ऋ॑तिम्परा॒चैः। निर्ऋ॑ति॒मिति॒निःऽऋ॑तिं। प॒रा॒चैर॒स्मे। अ॒स्मेभ॒द्रा। अ॒स्मेइत्य॒स्मे। भ॒द्रसौ॑श्र॒वसानि॑। सौ॒श्र॒वसानि॑सन्तु। स॒न्त्विति॑सन्तु॥  
सोमा॑रुद्रायु॒वं। यु॒वमे॒तानि॑। ए॒तान्य॒स्मे। अ॒स्मेविश्वा॑। विश्वा॑त॒नूषु॑। त॒नूषु॑भेष॒जानि॑। भे॒ष॒जानि॑धत्तं। ध॒त्त॒मिति॑धत्तं॥ अव॑स्यतं। स्य॒तं॒मु॒ञ्चतं॑। मु॒ञ्चतं॒यत्। यन्नः॑। नो॒अस्ति॑। अस्ति॑त॒नूषु॑। त॒नूषु॑ब॒ध्दं। ब॒ध्दङ्कृ॒तं। कृ॒तमेनः॑। एनो॑अ॒स्मत्। अ॒स्मदित्य॒स्मत्॥  
ति॒ग्मायु॑धौति॒ग्महे॑ती। ति॒ग्मयु॑धा॒विति॑ति॒ग्मऽआ॑युधौ। ति॒ग्महे॑तीसु॒शेवः॑। ति॒ग्महे॑ती॒इति॑ति॒ग्मऽहे॑ती। सु॒शेवो॒सोमा॑रुद्रौ। सु॒शेव॒इति॑सु॒ऽशेवः॑। सोमा॑रुद्रावि॒ह। इ॒हसुमृ॑ळतं। सुमृ॑ळतन्नः। न॒इति॑नः॥ प्रणः॑। नो॒मु॒ञ्च॒तं॒। मु॒ञ्च॒तं॒वरु॑णस्य। वरु॑णस्य॒पाशा॑त्। पाशा॑द्गोपा॒यतं॑। गो॒पा॒यतं॑नः। न॒स्सु॒म॒नस्यमा॑ना। सु॒म॒न॒स्य॒मा॒नेति॑सु॒ऽम॒न॒स्यमा॑ना॥ 18॥  
