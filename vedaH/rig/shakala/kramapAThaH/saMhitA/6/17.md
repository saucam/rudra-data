

  
हरिःॐ॥ पिबा॒सोमं॑। सोम॑म॒भि। अ॒भियं। यमु॑ग्र। उ॒ग्र॒तर्दः॑। तर्द॑ऊ॒र्वं। ऊ॒र्वङ्गव्यं॑। गव्यं॒महि॑। महि॑गृणा॒नः। गृ॒णा॒नइ॑न्द्र। इ॒न्द्रेती॑न्द्र॥ वियः। योधृ॑ष्णो। धृ॒ष्णो॒वधि॑षः। धृ॒ष्णो॒इति॑धृष्णो। वधि॑षोवज्रहस्त। व॒ज्र॒ह॒स्त॒विश्वा॑। व॒ज्र॒ह॒स्तेति॑वज्रऽहस्त। विश्वा॑वृ॒त्रं। वृ॒त्रम॑मि॒त्रिया॑। अ॒मि॒त्रिया॒शवो॑भिः। शवो॑भि॒रिति॒शवः॑ऽभिः॥  
सईं॑। ईं॒पा॒हि॒। पा॒हि॒यः। यऋ॑जी॒षी। ऋ॒जी॒षीतरु॑त्रः। तरु॑त्रो॒यः। यश्शिप्र॑वान्। शिप्र॑वान्वृष॒भः। शिप्र॑वा॒निति॒शिप्र॑ऽवान्। वृ॒ष॒भोयः। योम॑ती॒नां। म॒ती॒नामिति॑म॒ती॒नां॥ योगो॑त्र॒भित्। गो॒त्र॒भिद्व॑ज्र॒भित्। गो॒त्र॒भिदिति॑गो॒त्र॒ऽभित्। व॒ज्र॒भृद्यः। व॒ज्र॒भृदिति॑व॒ज्र॒ऽभृत्। योहरि॑ष्ठाः। हरि॑ष्ठा॒स्सः। हरि॑स्था॒इति॒हरि॑ऽस्थाः। सइ॑न्द्र। इ॒न्द्र॒चि॒त्रान्। चि॒त्राँअ॒भि। अ॒भितृ॑न्धि। तृ॒न्धि॒वाजा॑न्। वाजा॒निति॒वाजा॑न्॥  
ए॒वापा॑हि। पा॒हि॒प्र॒त्नथा॑। प्र॒त्नथा॒मन्द॑तु। प्र॒त्नथेति॑प्र॒त्नऽथा॑। मन्द॑तुत्वा। त्वा॒श्रु॒धि। श्रु॒धिब्रह्म॑। ब्रह्म॑वावृ॒धस्व॑। वा॒वृ॒धस्वो॒त। व॒वृ॒धस्वेति॑व॒वृ॒धस्व॑। उ॒तगी॒र्भिः। गी॒र्भिरिति॑गीः॒ऽभिः॥ आ॒विस्सूर्यं॑। सुर्यं॑कृणुहि। कृ॒णु॒हि॒पी॑पिहि। पी॒पि॒ही॒षः॑। इषो॑ज॒हि। ज॒हिशत्रू॑न्। शत्रूँ॑र॒भि। अ॒भिगाः। गाइ॑न्द्र। इ॒न्द्र॒तृ॒न्धि॒। तृ॒न्धीति॑तृन्धि।  
तेत्वा॑। त्वा॒मदाः॑। मदा॑बृ॒हत्। बृ॒हदि॑न्द्र। इ॒न्द्र॒स्व॒धा॒वः॒। स्व॒धा॒व॒इ॒मे। इ॒मेपी॒ताः। पी॒ताउ॑क्षयन्त। उ॒क्ष॒य॒न्त॒द्यु॒मन्तं॑। द्यु॒मन्त॒मिति॑द्यु॒ऽमन्तं॑॥ म॒हामनू॑नं। अनू॑नन्त॒वसं॑। त॒वसं॒विभू॑तिं। विभू॑तिम्मत्स॒रासः॑। विभू॑ति॒मिति॒विऽभू॑तिं। म॒त्स॒रासो॑जर्हृषन्त। ज॒र्हृ॒ष॒न्त॒प्र॒साहं॑। प्र॒सह॒मिति॑प्र॒ऽसहं॑॥  
येभि॒स्सूर्यं॑। सूर्य॑मु॒षसं॑। उ॒षसं॑मन्दसा॒नः। म॒न्द॒सा॒नोवा॑सयः। अवा॑स॒योप॑। अप॑दृ॒ळ्हानि॑। दृ॒ळ्हानि॒दर्द्र॑त्। दर्द्र॒दिति॒दर्द्र॑त्॥ म॒हामद्रिं॑। अद्रिं॒परि॑। परि॒गाः। गाइ॑न्द्र। इ॒न्द्र॒सन्तं॑। सन्तं॑नु॒त्था। नु॒त्थाअच्यु॑तं। अच्यु॑तं॒सद॑सः। सद॑स॒स्परि॑। परि॒स्वात्। स्वादिति॒स्वात्। 1॥  
तव॒क्रत्वा॑। क्रत्वा॒तव॑। तव॒तत्। तद्दं॒सना॑भिः। दं॒सना॑भिरा॒मासु॑। आ॒मासु॑प॒क्वं। प॒क्वंशच्या॑। शच्या॒नि। निदी॑धः। दी॒ध॒रिति॑दीधः॥ और्णॊ॒र्दुरः॑। दुर॑उ॒स्रिया॑भ्यः। उ॒स्रिया॑भ्यो॒वि। विदृ॒ळ्हा। दृ॒ळ्हॊत्। उदू॒र्वात्। ऊ॒र्वाद्गाः। गाअ॑सृजः। अ॒सृ॒जो॒अङ्गि॑रस्वान्। अङ्गि॑रस्वा॒नित्यङ्गि॑रस्वान्॥  
प॒प्राथ॒क्षां। क्षाम्महि॑। महि॒दंसः॑। दसो॒वि। व्यू॑१॒॑उ॒र्वी। उ॒र्वीमुप॑। उप॒द्यां। द्यामृ॒ष्वः। ऋ॒ष्वोबृ॒हत्। बृ॒हदि॑न्द्र। इ॒न्द्र॒स्त॒भा॒यः॒। स्त॒भा॒य॒इति॑स्तभायः॥ अधा॑रयो॒रोद॑सी। रोद॑सीदे॒वपु॑त्रे। रोद॑सी॒इति॒रोद॑सी। दे॒वपु॑त्रेप्र॒त्ने। दे॒वपु॑त्रे॒इति॑दे॒वऽपु॑त्रे। प्र॒त्नेमा॒तरा॑। प्र॒त्नेइति॑प्र॒त्ने। मा॒तरा॑य॒ह्वी। य॒ह्वीऋ॒तस्य॑। य॒ह्वीइति॑य॒ह्वी। ऋ॒तस्येत्यृ॒तस्य॑॥  
अध॑त्वा। त्वा॒विश्वे॑। विश्वे॑पु॒रः। पु॒रइ॑न्द्र। इ॒न्द्र॒दे॒वाः। दे॒वाएकं॑। एकं॑त॒वसं॑। त॒वसं॑दधि॒रे। द॒धि॒रेभरा॑य। भरा॒येति॒भरा॑य॥ अदे॑वो॒यत्। यद॒भि। अ॒भ्यौहि॑ष्टः। औहि॑ष्टदे॒वान्। दे॒वान्त्स्व॑र्षता। स्व॑र्षतावृणते। स्व॑र्स्सा॒तेति॒स्वः॑ऽसाता। वृ॒ण॒त॒इन्द्रं॑। इन्द्र॒मत्र॑। अत्रेत्यत्र॑॥  
अध॒द्यौः। द्यौश्चि॑त्। चि॒त्ते॒। ते॒अप॑। अप॒सा। सानु॑। नुवज्रा॑त्। वज्रा॑द्वि॒ता। द्वि॒तान॑मत्। अन॑मद्भि॒यसा॑। भि॒यसा॒स्वस्य॑। स्वस्य॑म॒न्योः। म॒न्योरिति॑म॒न्योः॥ अहिं॒यत्। यदिन्द्रः॑। इन्द्र॑अ॒भि। अ॒भ्यौह॑सानं। ओह॑सानं॒नि। निचि॑त्। चि॒द्वि॒श्वायुः॑। वि॒श्वायु॑श्श॒यथे॑। वि॒श्वायु॒रिति॑वि॒श्वऽआ॑युः। श॒यथे॑ज॒घान॑। ज॒घानेति॑ज॒घान॑॥  
अध॒त्वष्टा॑। त्वष्टा॑ते। ते॒म॒हः। म॒हउ॑ग्र। उ॒ग्र॒वज्रं॑। वज्रं॑स॒हस्र॑भृष्टिं। स॒हस्र॑भृष्टिंववृतत्। स॒हस्र॑भृष्टि॒मिति॑स॒हस्र॑ऽभृष्टिं। व॒वृ॒त॒च्छ॒ताश्रिं॑। श॒ताश्रि॒मिति॑श॒तऽअ॑श्रिं॥ निका॑मम॒रम॑णसं। ऩिका॒मेति॒निऽका॑मं। अ॒रम॑णसं॒येन॑। अ॒रम॑नस॒मित्य॒रऽम॑नसं। येन॒नव॑न्तं। नव॑न्त॒महिं॑। अहिं॒सं। सम्पि॑णक्। पि॒ण॒गृ॒जी॒षि॒न्। ऋ॒जी॒षि॒न्नित्यृ॑जीषिन् ॥ 2 ॥  
वर्धा॒न्यं। यंविश्वे॑। विश्वे॑म॒रुतः॑। म॒रुत॑स्स॒जोषाः॑। स॒जोषाः॒पच॑त्। स॒जोषा॒इति॑स॒ऽजोषाः॑। पच॑च्छ॒तं। श॒तम्म॑हि॒षान्। म॒हिषाँइ॑न्द्र। इ॒न्द्र॒तुभ्यं॑। तुभ्य॒मिति॒तुभ्यं॑॥ पू॒षाविष्णुः॑। विष्णु॒स्त्रीणि॑। त्रीणि॒सरा॑सिं। सरां॑सिधावन्। धा॒व॒न्वृ॒त्र॒हणं॑। वृ॒त्र॒हणं॑मदि॒रं। वृ॒त्र॒हन॒मिति॑वृ॒त्र॒ऽहनं॑। म॒दि॒रमं॒शुं। अं॒शुम॑स्मै। अ॒स्मा॒इत्य॑स्मै॥  
आक्षोदः॑। क्षोदो॒महि॑। महि॑वृ॒तं। वृ॒तन्न॒दीनां॑। न॒दीनां॒परि॑ष्ठितं। परि॑ष्ठितमसृजः। परि॑स्थित॒मिति॒परि॑ऽस्थितं। अ॒सृ॒ज॒ऊ॒र्मिं। ऊ॒र्मिम॒पां। अ॒पामित्य॒पां॥ तासा॒मनु॑। अनु॑प्र॒वतां॑। प्र॒वता॑मिन्द्र। प्र॒वता॒मिति॑प्र॒ऽवतां॑। इ॒न्द्र॒पन्थां॑। पन्थां॒प्र। प्रार्द॑यः। अर्द॑यो॒नीचीः॑। नीची॑र॒पसः॑। अ॒पस॑स्समु॒द्रं। स॒मु॒द्रमिति॑स॒मु॒द्रं॥  
ए॒वाता। ताविश्वा॑। विश्वा॑चकृ॒वांसं॑। च॒कृ॒वांस॒मिन्द्रं॑। इन्द्रं॑म॒हां। म॒हामु॒ग्रं। उ॒ग्रम॑जु॒र्यं। अ॒जु॒र्यंस॑हो॒दां। स॒हो॒दामिति॑स॒हः॒ऽदां॥ सु॒वीरं॑त्वा। सु॒वीर॒मिति॑सु॒ऽवीरं॑। त्वा॒स्वा॒यु॒धं। स्वा॒यु॒धंसु॒वज्रं॑। स्वा॒यु॒धमिति॑सु॒ऽआ॒यु॒धं। सु॒वज्रं॒माब्रह्म॑। सु॒वज्र॒मिति॑सु॒ऽवज्रं॑। आब्रह्म॑। ब्रह्म॒नव्यं॑। नव्य॒मव॑से। अव॑सेववृत्यात्। व॒वृ॒त्या॒दिति॑ववृत्यात्॥  
सनः॑। नो॒वाजा॑य। वाजा॑य॒श्रव॑से। श्रव॑सइ॒षे। इ॒षेच॑। च॒रा॒ये। रा॒येधे॑हि। धे॒हि॒द्यु॒मतः॑। द्यु॒मत॑इन्द्र। द्यु॒मत॒इति॑द्यु॒ऽमतः॑। इ॒न्द्र॒विप्रा॑न्। विप्रा॒निति॒विप्रा॑न्॥ भ॒रद्वा॑जेनृ॒वतः॑। भ॒रद्वा॑ज॒इति॑भ॒रत्ऽवा॑जे। नृ॒वत॑इन्द्र। नृ॒वत॒इति॑नृ॒ऽवतः॑। इ॒न्द्र॒सू॒रीन्। सू॒रीन्दि॒वि। दि॒विच॑। च॒स्म॒। स्मै॒धि॒। ए॒धि॒पार्ये॑। पार्ये॑नः। न॒इ॒न्द्र॒। इ॒न्द्रेती॑न्द्र॥  
अ॒यावाजं॑। वाजं॑दे॒वहि॑तं। दे॒वहि॑तंसनेम। दे॒वहि॑त॒मिति॑दे॒वऽहि॑तं। स॒ने॒म॒मदे॑म। मदे॑मश॒तहि॑मास्सु॒वीराः॑। 3॥  
