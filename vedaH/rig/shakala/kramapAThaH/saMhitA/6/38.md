

  
अपा॑दि॒तः। इ॒तउत्। उदु॑नः। ऊँ॒इत्यूँ॑। न॒श्चि॒त्रत॑मः। चि॒त्रत॑मोम॒हीं। चि॒त्रत॑म॒इति॑चि॒त्रऽत॑मः। म॒हीम्भ॑र्षत्। भ॒र्ष॒द्द्यु॒मतीं॑। द्यु॒मती॒मिन्द्र॑हूतिं। द्यु॒मति॒मिति॑द्यु॒ऽमतिं॑। इन्द्र॑हूति॒मितीन्द्र॑ऽहूतिं॥ पन्य॑सीन्धी॒तिं। धी॒तिन्दैव्य॑स्य। दैव्य॑स्य॒याम॑न्। याम॒न्जन॑स्य। जन॑स्यरा॒तिं। रा॒तिंव॑नते। व॒न॒ते॒सु॒दानुः॑। सु॒दानु॒रिति॑सु॒ऽदानुः॑॥  
दू॒राच्चि॒दा। चि॒दाव॑सतः। व॒स॒तो॒अ॒स्य॒। अ॒स्य॒कर्णा॑। कर्णा॒घोषा॑त्। घोषा॒दिन्द्र॑स्य। इन्द्र॑स्यतन्यति। त॒न्य॒ति॒ब्रु॒वा॒णः। ब्रु॒वा॒णइति॑ब्रु॒वा॒णः॥ एयम्मे॑नं। ए॒नं॒दे॒वहू॑तिः। दे॒वहू॑तिर्ववृत्यात्। दे॒वहू॑ति॒रिति॑दे॒वऽहू॑तिः। व॒वृ॒त्यान्म॒द्र्य॑क्। म॒द्र्य॑१॒॑गिन्द्रं॑। इन्द्र॑मि॒यं। इ॒यमृ॒च्यमा॑ना। ऋ॒च्यमा॒नेत्यृ॒च्यमा॑ना॥  
तंवः॑। वो॒धि॒या। धि॒याप॑र॒मया॑। प॒र॒मया॑पुरा॒जां। पु॒रा॒जाम॒जरं॑। पु॒रा॒जामिति॑पु॒रा॒ऽजां। अ॒जर॒मिन्द्रं॑। इन्द्र॑म॒भि। अ॒भ्य॑नूषि। अ॒नू॒ष्य॒र्कैः। अ॒र्कैरित्य॒र्कैः॥ ब्रह्मा॑च। च॒गिरः॑। गिरो॑दधि॒षे। द॒धि॒षेसं। सम॑स्मिन्। अ॒स्मि॒न्म॒हां। म॒हाँश्च॑। च॒स्तोमः॑। स्तोमो॒अधि॑। अधि॑वर्धत्। व॒र्ध॒दिन्द्रे॑॥  
वर्धा॒द्यं। यंय॒ज्ञः। य॒ज्ञउ॒त। उ॒तसोमः॑। सोम॒इन्द्रं॑। इन्द्रं॒वर्धा॑त्। वर्धा॒द्ब्रह्म॑। ब्रह्म॒गिरः॑। गिर॑उ॒क्था। उ॒क्थाच॑। च॒म॒न्म॒।म॒न्मेति॑मन्म॥ व॒र्धाह॑। है॑नं। ए॒न॒मु॒षसः॑। उ॒षसो॒याम॑न्। याम॒न्नक्तोः॑। अक्तो॒र्वर्धा॑त्। वर्धा॒न्मासाः॑। मासा॑श्श॒रदः॑। श॒रदो॒द्यावः॑। द्याव॒इन्द्रं॑। इन्द्र॒मितीन्द्रं॑॥  
ए॒वाज॑ज्ञां॒नं। ज॒ज्ञा॒नंसह॑से। सह॑से॒असा॑मि। असा॑मिवावृधा॒नं। वा॒वृ॒धा॒नंराध॑से। राध॑सेच। च॒श्रु॒ताय॑। श्रु॒तायेति॑श्रु॒ताय॑॥ म॒हामु॒ग्रं। उ॒ग्रमव॑से। अव॑सेविप्र। वि॒प्र॒नू॒नं। नू॒नमावि॑वासेम। आवि॑वासेम। वि॒वा॒से॒म॒वृ॒त्रतूर्ये॑षु। वृ॒त्र॒तूर्ये॒ष्विति॑वृ॒त्र॒ऽतूर्ये॑षु॥ 10॥  
