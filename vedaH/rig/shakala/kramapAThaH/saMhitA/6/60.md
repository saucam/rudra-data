

  
श्नथ॑द्वृ॒त्रं। वृ॒त्रमु॒त। उ॒तस॑नोति। स॒नो॒ति॒वाजं॑। वाज॒मिन्द्रा॑। इन्द्रा॒यः। योअ॒ग्नी। अ॒ग्नीसहु॑री। अ॒ग्नीइत्य॒ग्नी। सहु॑रीसप॒र्यात्। सहु॑री॒इति॒सहु॑री। स॒प॒र्यादिति॑स॒प॒र्यात्॥ इ॒र॒ज्यन्ता॑वस॒व्य॑स्य। अ॒स्य॒भूरेः॑। भूरे॒स्सह॑स्तमा। सह॑स्तमा॒सह॑सा। सह॑स्त॒मेति॒सहः॑ऽतमा। सह॑सावाज॒यन्ता॑। वा॒ज॒यन्तेति॑वा॒ज॒ऽयन्ता॑॥  
तायो॑धिष्टं। यो॒धि॒ष्ट॒म॒भि। अ॒भिगाः। गाइ॑न्द्र। इ॒न्द्र॒नू॒नं। नू॒नमपः॑। अप॒स्वः॑। स्व॑रु॒षसः॑। उ॒षसो॑अग्ने। अ॒ग्न॒ऊ॒ह्ळाः। ऊ॒ह्ळाइत्यू॒ह्ळाः॥ दिश॒स्वः॑। स्व॑रु॒षसः॑। उ॒षस॑इन्द्र। इ॒न्द्र॒चि॒त्राः। चि॒त्राअ॒पः। अ॒पोगाः। गाअ॑ग्ने। अ॒ग्ने॒यु॒व॒से॒। यु॒व॒से॒नि॒युत्वा॑न्। नि॒युत्वा॒निति॑नि॒युत्वा॑न्॥  
आवृ॑त्रहणा। वृ॒त्र॒ह॒णा॒वृ॒त्र॒हभिः॑। वृ॒त्र॒ह॒नेति॑वृत्रऽहना। वृ॒त्र॒हभि॒श्शुष्मैः॑। वृ॒त्र॒हभि॒रिति॑वृ॒त्र॒ऽहभिः॑। शुष्मै॒रिन्द्र॑। इन्द्राया॑तं। आया॑तं। या॒तं॒नमो॑भिः। नमो॑भिरग्ने। नमो॑भि॒रिति॒नमः॑ऽभिः। अ॒ग्ने॒अ॒र्वाक्। अ॒र्वागित्य॒र्वाक्॥ यु॒वंराधो॑भिः। राधो॑भि॒रक॑वेभिः। राधो॑भि॒रिति॒राधः॑ऽभिः। अक॑वेभिरिन्द्र। इ॒न्द्राग्ने॑। अग्ने॑अ॒स्मे। अ॒स्मेभ॑वतं। अ॒स्मेइत्य॒स्मे। भ॒व॒त॒मु॒त्त॒मेभिः॑। उ॒त्त॒मेभि॒रित्यु॑त्ऽत॒मेभिः॑॥  
ताहु॑वे। हु॒वे॒ययोः॑। ययो॑रि॒दं। इ॒दम्प॒प्ने। प॒प्नेविश्वं॑। विश्वं॑पु॒रा। पु॒राकृ॒तं। कृ॒तमिति॑कृ॒तं॥ इन्द्रा॑ग्नी॒न। इन्द्रा॑ग्नी॒इतीन्द्रा॑ग्नी। नम॑र्धतः। म॒र्ध॒त॒इति॑मर्धतः॥  
उ॒ग्रावि॑ध॒निना॑। वि॒ध॒निना॒मृधः॑। वि॒ध॒निनेति॑वि॒ऽध॒निना॑। मृध॑इन्द्रा॒ग्नी। इ॒न्द्रा॒ग्नीह॑वामहे। इ॒न्द्रा॒ग्नीइती॑न्द्रा॒ग्नी। ह॒वा॒म॒ह॒इति॑हवामहे॥ तानो॑मृळातई॒दृशे॑॥ 27॥  
ह॒तोवृ॒त्राणि॑। वृ॒त्राण्यार्या॑। आर्या॑ह॒तः। ह॒तोदासा॑नि। दासा॑नि॒सत्प॑ती। सत्प॒तीति॒सत्ऽप॑ती॥ ह॒तोविश्वा॑। विश्वा॒अप॑। अप॒द्विषः॑। द्विष॒इति॒द्विषः॑॥  
इन्द्रा॑ग्नीयु॒वां। इन्द्रा॑ग्नी॒इतीन्द्रा॑ग्नी। यु॒वामि॒मे। इ॒मे३॒॑अ॒भि। अ॒भिस्तोमाः॑। स्तोमा॑अनूषत। अ॒नू॒ष॒ते॒त्य॑नूषत॥ पिब॑तंशम्भुवा। शं॒भु॒वा॒सु॒तं। शं॒भु॒वेति॑शंऽभुवा। सु॒तमिति॑सु॒तं॥  
यावां॒सन्ति॑पुरु॒स्पृहो॑नि॒युतो॑दा॒शुषे॑नरा॥ इन्द्रा॑ग्नी॒ताभिः॑। इन्द्रा॑ग्नी॒इतीन्द्रा॑ग्नी। ताभि॒राग॑तं। आग॑तं। ग॒त॒मिति॑गतं॥  
ताभि॒राग॑च्छतं। आग॑च्छतं। ग॒च्छ॒तं॒न॒रा॒। न॒रो॒पे॒दंसव॑नं। सव॑नंसु॒तं। सु॒तमिति॑सु॒तं॥ इन्द्रा॑ग्नी॒सोम॑पीतये। इन्द्रा॑ग्नी॒इतीन्द्रा॑ग्नी। सोम॑पीतय॒इति॒सोम॑ऽपीतये॥  
तमी॑ळिष्व। ई॒ळि॒ष्व॒यः। योअ॒र्चिषा॑। अ॒र्चिषा॒वना॑। वना॒विश्वा॑। विश्वा॑परि॒ष्वज॑त्। प॒रि॒ष्वज॒दिति॑प॒रि॒ऽष्वज॑त्॥ कृ॒ष्णाकृ॒णॊति॑। कृ॒णॊति॑जि॒ह्वया॑। जि॒ह्वयेति॑जि॒ह्वया॑॥ 28 ॥  
यइ॒ध्दः। इ॒ध्दआ॒विवा॑सति। आ॒विवा॑सतिसु॒म्नं। आ॒विवा॑स॒तीत्या॒ऽविवा॑सति। सु॒म्नमिन्द्र॑स्य। इन्द्र॑स्य॒मर्त्यः॑। मर्त्य॒इति॒मर्त्यः॑॥ द्यु॒म्नाय॑सु॒तराः॑। सु॒तरा॑अ॒पः। सु॒तरेति॑सु॒ऽतराः॑। अ॒पइत्य॒पः॥  
तानः॑। नो॒वाज॑वतीः। वाज॑वती॒रिषः॑। वाज॑वती॒रिति॒वाज॑ऽवतीः। इष॑आ॒शून्। आ॒शून्पि॑पृतं। पि॒पृ॒त॒मर्व॑तः। अर्व॑त॒इत्यर्व॑तः॥ इन्द्र॑म॒ग्निं। अ॒ग्निञ्च॑। च॒वोह्ळ॑वे। वोह्ळ॑व॒इति॒वोह्ळ॑वे॥  
उ॒भावां॑। वा॒मि॒न्द्रा॒ग्नी॒। इ॒न्द्रा॒ग्नी॒आ॒हु॒वध्यै॑। इ॒न्द्रा॒ग्नी॒इती॑न्द्राग्नी। आ॒हु॒वध्या॑उ॒भा। आ॒हु॒वध्या॒इत्या॒ऽहु॒वध्यै॑। उ॒भाराध॑सः। राध॑सस्स॒ह। स॒हमा॑द॒यध्यै॑। मा॒द॒यध्या॒इति॑मा॒द॒यध्यै॑॥ उ॒भादा॒तारौ॑। दा॒तारा॑वि॒षां। इ॒षांर॑यी॒णां। र॒यी॒णामु॒भा। उ॒भावाज॑स्य। वाज॑स्यसा॒तये॑। सा॒तये॑हुवे। हु॒वे॒वां॒। वा॒मिति॑वां॥  
आनः॑। ऩो॒गव्ये॑भिः। गव्ये॑भि॒रश्व्यैः॑। अश्व्यै॑र्वस॒व्यैः॑। व॒स॒व्यै॒३॒॑रुप॑। उप॑गच्छतं। ग॒च्छ॒त॒मिति॑गच्छतं॥ सखा॑यौदे॒वौ। दे॒वौस॒ख्याय॑। स॒ख्याय॑शं॒भुवा॑। शं॒भुवे॑न्द्रा॒ग्नी। इ॒न्द्रा॒ग्नीता। इ॒न्द्रा॒ग्नीइती॑न्द्रा॒ग्नी। ताह॑वामहे। ह॒वा॒म॒हइति॑हवामहे॥  
इन्द्रा॑ग्नीशृणु॒तं। इन्द्रा॑ग्नी॒इतीन्द्रा॑ग्नी। शृ॒णु॒तंहवं॑। हवं॒यज॑मानस्य। यज॑मानस्यसुन्व॒तः। सु॒न्व॒तइति॑सु॒न्व॒तः॥ वी॒तंह॒व्यानि॑। ह॒व्यान्याग॑तं। आग॑तं। ग॒तं॒पिब॑तं। पिब॑तंसो॒म्यं। सो॒म्यम्मधु॑। मध्विति॒मधु॑॥ 29॥  
