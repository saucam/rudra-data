

  
एहि॑। हि॒वां॒। वां॒वि॒मु॒चः॒। वि॒मु॒चो॒न॒पा॒त्। वि॒मु॒च॒इति॑विऽमुचः। न॒पा॒दाघृ॑णॆ। आघृ॑णॆ॒सं। संस॑चावहै। स॒चा॒व॒हा॒इति॑सचावहै॥ र॒थीर्ऋ॒तस्य॑। ऋ॒तस्य॑नः। नो॒भ॒व॒। भ॒वेति॑भव॥  
र॒थीत॑मङ्कप॒र्दिनं॑। र॒थित॑म॒मिति॑र॒थिऽत॑मं। क॒प॒र्दिन॒मीशा॑नं। ईशा॑नं॒राध॑सः। राध॑सोम॒हः। म॒हइति॑म॒हः॥ रा॒यस्सखा॑यं। सखा॑यमीमहे। ई॒म॒ह॒इती॑महे॥  
रा॒योधारा॑। धारा॑सि। अ॒स्या॒घृ॒णॆ॒। आ॒घृ॒णॆ॒वसोः॑। वसो॑रा॒शिः। रा॒शिर॑जश्व। अ॒जा॒श्वेत्य॑जाऽअश्व॥ धीव॑तोधीवत॒स्सखा॑। धीव॑तोधीवत॒इति॒धीव॑तःऽधीवतः। सखेति॒सखा॑॥  
पू॒षण॒न्नु। न्व॑१॒॑अ॒जाश्वं॑। अ॒जाश्व॒मुप॑। अ॒जाश्व॒मित्य॒जऽअ॑श्वं। उप॑स्तोषाम। स्तो॒षा॒म॒वा॒जिनं॑। वा॒जिन॒मिति॑वा॒जिनं॑॥ स्वसु॒र्यः। योजा॒रः। जा॒रउ॒च्यते॑। उ॒च्यत॒इत्यु॒च्यते॑॥  
मा॒तुर्दि॑धिषुं। दि॒धि॒षु॒म॒ब्र॒वं॒। अ॒ब्र॒वं॒स्वसुः॑। स्वसु॑र्जा॒रः। जा॒रश्शृ॑णॊतु। शृ॒णॊ॒तु॒नः॒। न॒इति॑नः॥ भ्रातेन्द्र॑स्य। इन्द्र॑स्य॒सखा॑। सखा॒मम॑। ममेति॒मम॑॥  
आजासः॑। अ॒जासः॑पू॒षणं॑। पू॒षणं॒रथे॑। रथे॑निशृ॒म्भाः। नि॒शृ॒म्भास्ते। नि॒शृ॒म्भाइति॑नि॒ऽशृ॒म्भाः। तेज॑न॒श्रियं॑। ज॒न॒श्रिय॒मिति॑ज॒न॒ऽश्रियं॑॥ दे॒वंव॑हन्तु। व॒ह॒न्तु॒बिभ्र॑तः। बिभ्र॑त॒इति॒बिभ्र॑तः॥ 21॥  
