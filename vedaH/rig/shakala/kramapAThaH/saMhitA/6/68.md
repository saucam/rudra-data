

  
श्रु॒ष्टीवां॑। वां॒य॒ज्ञः। य॒ज्ञउद्य॑तः। उद्य॑तस्स॒जोषाः॑। उद्य॑त॒इत्युत्ऽय॑तः। स॒जोषा॑मनु॒ष्वत्। स॒जोषा॒इति॑स॒ऽजोषाः॑। म॒नु॒ष्वद्वृ॒क्तब॑र्हिषः। वृ॒क्तब॑र्हिषो॒यज॑ध्यै। वृ॒क्तब॑र्हिष॒इति॑वृ॒क्तऽब॑र्हिषः। यज॑ध्या॒इति॒यज॑ध्यै॥ आयः। यइन्द्रा॒वरु॑णौ। इन्द्रा॒वरु॑णावि॒षे। इ॒षेअ॒द्य। अ॒द्यम॒हे। म॒हेसु॒म्नाय॑। सु॒म्नाय॑म॒हे। म॒हआ॑व॒वर्त॑त्। आ॒व॒व॒र्त॑त॒दित्या॒ऽव॒वर्त॑त्॥  
ताहि। हिश्रेष्ठा॑। श्रेष्ठा॑दे॒वता॑ता। दे॒वता॑तातु॒जा। दे॒वता॒तेति॑दे॒वऽता॑ता। तु॒जाशूरा॑णं। शूरा॑णां॒शवि॑ष्ठा। शवि॑ष्ठा॒ता। ताहि। हिभू॒तं। भू॒तमिति॑भू॒तं॥ म॒घोनां॒मंहि॑ष्ठा। मंहि॑ष्ठातुवि॒शुष्म॑। तु॒वि॒शुष्म॑ऋ॒तेन॑। तु॒वि॒शुष्मेति॑तु॒वि॒ऽशुष्म॑। ऋ॒तेन॑वृत्र॒तुरा॑। वृ॒त्र॒तुरा॒सर्व॑सेना। वृ॒त्र॒तु॒रेति॑वृ॒त्र॒ऽतुरा॑। सर्व॑से॒नेति॒सर्व॑ऽसेना॥  
तागृ॑णीहि। गृ॒णी॒हि॒न॒मस्ये॑भिः। न॒म॒स्ये॑भिश्शू॒षैः। शू॒षैस्सु॒म्नेभिः॑। सु॒म्नेभि॑रि॒न्द्रावरु॑णा। इ॒न्द्रावरु॑णाचका॒ना। च॒का॒नेति॑च॒का॒ना॥ वज्रे॑णा॒न्यः। अ॒न्यश्शव॑सा। शव॑सा॒हन्ति॑। हन्ति॑वृ॒त्रं। वृ॒त्रंसिष॑क्ति। सिष॑क्त्य॒न्यः। सि॒स॒क्तीति॒सिस॑क्ति। अ॒न्योवृ॒जिने॑षु। वृ॒जिने॑षु॒विप्रः॑। विप्र॒इति॒विप्रः॑॥  
ग्नाश्च॑। च॒यत्। यन्नरः॑। नर॑श्च। च॒वा॒वृ॒ध॒न्त॒। वा॒वृ॒ध॒न्त॒विश्वे॑। व॒वृ॒ध॒न्ते॒ति॑ववृधन्त। विश्वे॑दे॒वासः॑। दे॒वासो॑न॒रां। न॒रांस्वगू॑र्ताः। स्वगू॑र्ता॒इति॒स्वऽगू॑र्ताः॥ प्रैभ्यः॑। एभ्य॑इन्द्रावरुणा। इ॒न्द्रा॒व॒रु॒णा॒म॒हि॒त्वा। म॒हि॒त्वाद्यौः। म॒हि॒त्वेति॑म॒हि॒ऽत्वा। द्यौश्च॑। च॒पृ॒थि॒वि। पृ॒थि॒वि॒भू॒तं॒। भू॒त॒मु॒र्वी। उ॒र्वीइत्यु॒र्वी॥  
सइत्। इत्सु॒दानुः॑। सु॒दानु॒स्स्ववा॑न्। सु॒दानु॒रिति॑सु॒ऽदानुः॑। स्ववाँ॑ऋ॒तावा॑। स्ववा॒निति॒स्वऽवा॑न्। ऋ॒तावेन्द्रा॑। ऋ॒तवेत्यृ॒तऽवा॑। इन्द्रा॒यः। योवां॑। वां॒व॒रु॒णा॒। व॒रु॒णा॒दाश॑ति। दाश॑ति॒त्मन्। त्मन्निति॒त्मन्॥ इ॒षासः। सद्वि॒षः। द्वि॒स्त॑रेत्। त॒रे॒द्दाश्वा॑न्। दाश्वा॒न्वंस॑त्। वंस॑द्र॒यिं। र॒यिंर॑यि॒वतः॑। र॒यि॒वत॑श्च। र॒यि॒वत॒इति॑र॒यि॒ऽवतः॑। च॒जना॑न्। जना॒निति॒जना॑न्॥ 11 ॥  
यंयु॒वं। यु॒वन्दा॒श्व॑ध्वराय। दा॒श्व॑ध्वरायदेवा। दा॒श्व॑ध्वरा॒येति॑दा॒शुऽअ॑ध्वराय। दे॒वा॒र॒यिं। ऱ॒यिन्ध॒त्थः। ध॒त्थोवसु॑मन्तं। वसु॑मन्तपुरु॒क्षुं। वसु॑मन्त॒मिति॒वसु॑ऽमन्तं। पु॒रु॒क्षुमिति॑पु॒रु॒ऽक्षुं॥ अ॒स्मेसः। अ॒स्मेइत्य॒स्मे। सइ॑न्द्रावरुणौ। इ॒न्द्रा॒व॒रु॒णा॒वपि॑। अपि॑ष्यात्। स्या॒त्प्र। प्रयः। योभ॒नक्ति॑। भ॒नक्ति॑व॒नुषां॑। व॒नुषा॒मश॑स्तीः। अश॑स्ती॒रित्यश॑स्तीः॥  
उ॒तनः॑। न॒स्सु॒त्रा॒त्रः। सु॒त्रा॒त्रो॒दे॒वगो॑पाः। सु॒त्रा॒त्रइति॑सु॒ऽत्रा॒त्रः। दे॒वगो॑पासू॒रिभ्यः॑। दे॒वगो॑पा॒इति॑दे॒वऽगो॑पाः। सू॒रिभ्य॑इन्द्रावरुणा। इ॒न्द्रा॒व॒रु॒ण॒र॒यिः। र॒यिस्या॑त्। स्या॒दिति॑स्यात्॥ येषां॒शुष्मः॑। शुष्मः॒पृत॑नासु। पृत॑नासुसा॒ह्वान्। सा॒ह्वान्प्र। स॒ह्वानिति॑स॒ह्वान्। प्रस॒द्यः। स॒द्योद्यु॒म्ना। द्यु॒म्नाति॒रते॑। ति॒रते॒ततु॑रिः।ततु॑रि॒रिति॒ततु॑रिः॥  
नूनः॑। न॒इ॒न्द्रा॒व॒रु॒णा॒। इ॒न्द्रा॒व॒रु॒णा॒गृ॒णा॒ना। गृ॒णा॒नापृं॒क्तं। पृं॒क्तंर॒यिं। र॒यिंसौ॑श्रव॒साय॑। सौ॒श्र॒व॒साय॑देवा। दे॒वेति॑देवा॥ इ॒त्थागृ॒णन्तः॑। गृ॒णन्तो॑म॒हिन॑स्य। म॒हिन॑स्य॒शर्धः॑। शर्धो॒पः। अ॒पोन। नना॒वा। ना॒वादु॑रि॒ता। दु॒रि॒तात॑रेम। त॒रे॒मेति॑तरेम॥  
प्रस॒म्राजे॑। स॒म्राजे॑बृह॒ते। बृ॒ह॒तेमन्म॑। मन्म॒नु। नुप्रि॒यं। प्रि॒यमर्च॑। अर्च॑दे॒वाय॑। दे॒वाय॒वरु॑णाय। वरु॑णायस॒प्रथः॑। स॒प्रथ॒इति॑स॒ऽप्रथः॑॥ अ॒यंयः। यउ॒र्वी। उ॒र्वीम॑हि॒ना। म॒हि॒नामहि॑व्रतः। महि॑व्रतः॒क्रत्वा॑। महि॑व्रत॒इति॒महि॑ऽव्रतः। क्रत्वा॑वि॒भाति॑। वि॒भात्य॒जरः॑। अ॒जरो॒न। नशो॒चिषा॑। शो॒चिषेति॑शो॒चिषा॑॥  
इन्द्रा॑वरुणासुतपौ। सु॒त॒पा॒वि॒मं। सु॒त॒पा॒विति॑सुतऽपौ। इ॒मंसु॒तं। सु॒तंसोमं॑। सोमं॑पिबतं। पि॒ब॒तं॒मद्यं॑। मद्यं॑धृतव्रता। धृ॒त॒व्र॒तेति॑धृतऽव्रता॥ यु॒वोरथः॑। रथो॑अध्व॒रं। अ॒ध्व॒रन्दे॒ववी॑तये। दे॒ववी॑तये॒प्रति॑। दे॒ववी॑तय॒इति॑दे॒वऽवी॑तये। प्रति॒स्वसा॑रं। स्वसा॑र॒मुप॑। उप॑याति। या॒ति॒वी॒तये॑। वी॒तय॒इति॑वी॒तये॑॥  
इन्द्रा॑वरुणा॒मधु॑मत्तमस्य। मधु॑मत्तमस्य॒वृष्णः॑। मधु॑मत्तमस्येति॒मधु॑मत्ऽतमस्य। वृष्ण॒स्सोम॑स्य। सोम॑स्यवृषणा। वृ॒ष॒णावृ॑षेथां। आवृ॑षेथां। वृ॒षे॒था॒मिति॑वृषेथां॥ इ॒दवां॑। वा॒मन्धः॑। अन्धः॒परि॑सिक्तं। परि॑सिक्तम॒स्मे। परि॑सिक्त॒मिति॒परि॑ऽसिक्तं। अ॒स्मेआ॒सद्य॑। अ॒स्मेइत्य॒स्मे। आ॒सद्या॒स्मिन्। आ॒सद्येत्या॒ऽसद्य॑। अ॒स्मिन्ब॒र्हिषि॑। ब॒र्हिषि॑मादयेथां। मा॒द॒ये॒था॒मिति॑मादयेथां॥ 12 ॥  
