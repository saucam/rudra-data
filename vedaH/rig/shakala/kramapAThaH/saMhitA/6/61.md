

  
इ॒यम॑ददात्। अ॒द॒दा॒द्र॒भ॒सं। र॒भ॒समृ॑ण॒च्युतं॑। ऋ॒ण॒च्युतं॒दिवो॑दासं। ऋ॒ण॒च्युत॒मित्यृ॑ण॒ऽच्युतं॑। दिवो॑दासंवध्र्य॒श्वाय॑। व॒ध्र्य॒श्वाय॑दा॒शुषे॑। व॒ध्र्य॒श्वायेति॑व॒ध्रि॒ऽअ॒श्वाय॑। दा॒शुष॒इति॑दा॒शुषे॑॥ याशश्व॑न्तं। शश्व॑न्तमाच॒खाद॑। आ॒च॒खाद॑। च॒खादा॑व॒सं। अ॒व॒सम्प॒णिं। प॒णिन्ता। ताते॑। ते॒दा॒त्राणि॑। दा॒त्राणि॑तवि॒षा। त॒वि॒षास॑रस्वति। स॒र॒स्व॒तीति॑सरस्वति॥  
इ॒यंशुष्मे॑भिः। शुष्मे॑भिर्बिस॒खाइ॑व। बि॒स॒खाइ॑वारुजत्। बि॒स॒खाइ॒वेति॑बि॒स॒खाःऽइ॑व। रु॒ज॒त्सानु॑। सानु॑गिरी॒णां। गि॒री॒णान्त॑वि॒षेभिः॑। त॒वि॒षेभि॑रू॒र्मिभिः॑। ऊ॒र्मिभि॒रित्यू॒र्मिऽभिः॑॥ पा॒रा॒व॒तघ्नीमव॑से। पा॒रा॒व॒त॒घ्नीमिति॑पा॒रा॒व॒त॒ऽघ्नीं। अव॑सेसुवृ॒क्तिभिः॑। सु॒वृ॒क्तिभि॒स्सर॑स्वतीं। सु॒वृ॒क्तिभि॒रिति॑सु॒वृ॒क्तिऽभिः॑। सर॑स्वती॒मावि॑वासेम। आवि॑वासेम। वि॒वा॒से॒म॒धी॒तिभिः॑। धी॒तिभि॒रिति॑धी॒तिऽभिः॑॥  
सर॑स्वतिदे॒वनिदः॑। दे॒व॒निदो॒नि। निब॑र्हय। ब॒र्ह॒य॒प्र॒जां। प्र॒जांविश्व॑स्य। प्र॒जामिति॑प्र॒ऽजां। विश्व॑स्य॒बृस॑यस्य। बृस॑यस्यमा॒यिनः॑। मा॒यिन॒इति॑मा॒यिनः॑॥ उ॒तक्षि॒तिभ्यः॑। क्षि॒तिभ्यो॒वनीः॑। क्षि॒तिभ्य॒इति॑क्षि॒तिऽभ्यः॑। अ॒वनी॑रविन्दः। अ॒वि॒न्दो॒वि॒षं। वि॒षमे॑भ्यः। ए॒भ्यो॒अ॒स्र॒वः॒। अ॒स्र॒वो॒वा॒जि॒नी॒व॒ति॒। वा॒जि॒नी॒व॒तीति॑वाजिनीऽवती॥  
प्रणः॑। नो॒दे॒वी। दे॒वीसर॑स्वती। सर॑स्वती॒वाजे॑भिः। वाजे॑भिर्वा॒जिनी॑वती। वा॒जिनी॑व॒तीति॑वा॒जिनी॑ऽवती॥ धी॒नाम॑वि॒त्री। अ॒वि॒त्र्य॑वतु। अ॒व॒त्वित्य॑वतु॥  
यस्त्वा॑। त्वा॒दे॒वि॒। दे॒वि॒स॒र॒स्व॒ति॒। स॒र॒स्व॒त्यु॒प॒ब्रू॒ते। उ॒प॒ब्रू॒तेधने॑। उ॒प॒ब्रू॒तइत्यु॑प॒ऽब्रू॒ते। धने॑हि॒ते। हि॒तइति॑हि॒ते॥ इन्द्र॒न्न। नवृ॑त्र॒तूर्ये॑। वृ॒त्र॒तूर्य॒इति॑वृ॒त्र॒ऽतूर्ये॑॥ 30॥  
त्वन्दे॑वि। दे॒वि॒स॒र॒स्व॒ति॒। स॒र॒स्व॒त्यव॑। अवा॒वाजे॑षु। वाजे॑षुवाजिनि। वा॒जि॒नीति॑वाजिनि॥ रदा॑पू॒षेव॑। पू॒षेव॑नः। पू॒षेवेति॑पू॒षाऽइ॑व। न॒स्स॒निं। स॒निमिति॑स॒निं॥  
उ॒तस्या। स्यानः॑। ऩ॒स्सर॑स्वती। सर॑स्वतीघो॒रा। घो॒राहिर॑ण्यवर्तनिः। हिर॑ण्यवर्तनि॒रिति॒हिर॑ण्यऽवर्तनिः॥ वृ॒त्र॒घ्नीव॑ष्टि। वृ॒त्र॒घ्नीति॑वृ॒त्र॒ऽघ्नी। व॒ष्टि॒सु॒ष्टु॒तिं। सु॒स्तु॒तिमिति॑सु॒ऽस्तु॒तिं॥  
यस्या॑अन॒न्तः। अ॒न॒न्तोअह्रु॑तः। अह्रु॑तस्त्वे॒षः। त्वे॒षश्च॑रि॒ष्णुः। च॒रि॒ष्णुर॑र्ण॒वः। अ॒र्ण॒वइत्य॑र्ण॒वः॥ अम॒श्चर॑ति। चर॑ति॒रोरु॑वत्। रोरु॑व॒दिति॒रोरु॑वत्॥  
सानः॑। नो॒विश्वाः॑। विश्वा॒अति॑। अति॒द्विषः॑। द्विष॒स्स्वसॄः॑। स्वसॄ॑र॒न्या। अ॒न्याऋ॒ताव॑री। ऋ॒तव॒रीत्यृ॒तऽव॑री॥ अत॒न्नहे॑व। अहे॑व॒सूर्यः॑। अहे॒वेत्यहा॑ऽइव। सूर्य॒इति॒सूर्यः॑॥  
उ॒तनः॑। नः॒प्रि॒याः। प्रि॒याःप्रि॒यासु॑। प्रि॒यासु॑स॒प्तस्व॑सा। स॒प्तस्व॑सा॒सुजु॑ष्टा। स॒प्तस्व॒सेति॑स॒प्तऽस्व॑सा। सुजु॒ष्टेति॒सुऽजु॑ष्टा॥ सर॑स्वती॒स्तोम्या॑। स्तोम्या॑भूत्। भू॒दिति॑भूत्॥ 31॥  
आ॒प॒प्रुषी॒पार्थि॑वानि। आ॒प॒प्रुषीत्या॒ऽप॒प्रुषी॑। पार्थि॑वान्यु॒रु। उ॒रुरजः॑। रजो॑अ॒न्तरि॑क्षं। अ॒न्तरि॑क्ष॒मित्य॒न्तऽरि॑क्षं॥ सर॑स्वतीनि॒दः। नि॒दस्पा॑तु। पा॒त्विति॑पातु॥  
त्रि॒ष॒धस्था॑स॒प्तधा॑तु। त्रि॒स॒धस्थेति॑त्रि॒ऽस॒धस्था॑। स॒प्तधा॑तुः॒पञ्च॑। स॒प्तधा॒त्विति॑स॒प्तऽधा॑तु। पञ्च॑जा॒ता। जा॒ताव॒र्धय॑न्ती। व॒र्धय॒न्तीति॑व॒र्धय॑न्ती॥ वाजे॑वाजे॒हव्या॑। वाजे॑वाज॒इति॒वाजे॑ऽवाजे। हव्या॑भूत्। भू॒दिति॑भूत्॥  
प्रया। याम॑हि॒म्ना। म॒हि॒म्नाम॒हिना॑सु। म॒हिना॑सु॒चेकि॑ते। चेकि॑तेद्यु॒म्नेभिः॑। द्यु॒म्नेभि॑र॒न्याः। अ॒न्याअ॒पसां॑। अ॒पसा॑म॒पस्त॑मा। अ॒पस्त॒मेत्य॒पःऽत॑मा॥ रथ॑इवबृह॒ती। रथ॑इ॒वेति॒रथः॑ऽइव। बृ॒ह॒तीवि॒भ्वने॑। वि॒भ्वने॑कृ॒ता। वि॒भ्वन॒इति॑वि॒ऽभ्वने॑। कृ॒तोप॒स्तुत्या॑। उ॒प॒स्तुत्या॑चिकि॒तुषा॑। उ॒प॒स्तुत्येत्यु॑प॒ऽस्तुत्या॑। चि॒कि॒तुषा॒सर॑स्वती। सर॑स्व॒तीति॒सर॑स्वती॥  
सर॑स्वत्य॒भि। अ॒भिनः॑। नो॒ने॒षि॒। ने॒षि॒वस्यः॑। वस्यो॒मा। माप। अप॑स्फरीः। स्फ॒रीः॒पय॑सा। पय॑सा॒मा। मानः॑। न॒आध॑क्। आध॑क्। ध॒गिति॑धक्॥ जु॒षस्व॑नः। न॒स्स॒ख्या। स॒ख्यावे॒श्या॑। वे॒श्या॑च। च॒मा। मात्वत्। त्वत्क्षेत्रा॑णि। क्षेत्रा॒ण्यर॑णानि। अर॑णानिगन्म। ग॒न्मेति॑गन्म॥  
