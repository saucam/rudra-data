

  
उदु॒ष्यदे॒वस्स॑वि॒ताहि॑र॒ण्यया॑। हि॒र॒ण्यया॑बा॒हू। बा॒हूअ॑यंस्त। बा॒हूइति॑बा॒हू। अ॒यं॒स्त॒सव॑नाय। सव॑नायसु॒क्रतुः॑। सु॒क्रतु॒रिति॑सु॒ऽक्रतुः॑॥ घृ॒तेन॑पा॒णी। पा॒णीअ॒भि। पा॒णीइति॑पा॒णी। अ॒भिपृ॑ष्णुते। पृ॒ष्णु॒ते॒म॒खः। म॒खोयुवा॑। युवा॑सु॒दक्षः॑। सु॒दक्षो॒रज॑सः। सु॒दक्ष॒इति॑सु॒ऽदक्षः॑। रज॑सो॒विध॑र्मणि। विध॑र्म॒णीति॒विऽध॑र्मणि॥  
दे॒वस्य॑व॒यं। व॒यंस॑वि॒तुः। स॒वि॒तुस्सवी॑मनि। सवी॑मनि॒श्रेष्ठे॑। श्रेष्ठे॑स्याम। स्या॒म॒वसु॑नः। वसु॑नश्च। च॒दा॒वने॑। दा॒वन॒इति॑दा॒वने॑॥ योविश्व॑स्य। विश्व॑स्यद्वि॒पदः॑। द्वि॒पद॒श्चतु॑ष्पदः। द्वि॒पद॒इति॑द्वि॒ऽपदः॑। चतु॑ष्पदोनि॒वेश॑ने। चतु॑ष्पद॒इति॒चतुः॑ऽपदः। नि॒वेश॑नेप्रस॒वे। प्र॒स॒वेच॑। प्र॒स॒वइति॑प्र॒ऽस॒वे। चासि॑। असि॒भूम॑नः। भूम॑न॒इति॒भूम॑नः॥  
अद॑ब्धेभिस्सवितः। स॒वि॒तः॒पा॒युभिः॑। स॒वि॒त॒रिति॑सवितः। पा॒युभि॒ष्ट्वं। पा॒युभि॒रिति॑पा॒युऽभिः॑। त्वंशि॒वेभिः॑। शि॒वेभि॑र॒द्य। अ॒द्यपरि॑। परि॑पाहि। पा॒हि॒नः॒। नो॒गयं॑। गय॒मिति॒गयं॑॥ हिर॑ण्यगिह्वस्सुवि॒ताय॑। हिर॑ण्यजिह्व॒इति॒हिर॑ण्यऽजिह्वः। सु॒वि॒ताय॒नव्य॑से। नव्य॑से॒रक्ष॑। रक्षा॒माकिः॑। माकि॑र्नः। नो॒अ॒घशं॑सः। अ॒घशं॑सईशत। अ॒घशं॒सेत्य॒घऽशं॑सः। ई॒श॒तेती॑शत॥  
उदु॒ष्यदे॒वस्स॑वि॒तादमू॑नाः। दमू॑ना॒हिर॑ण्यपाणिः। हिर॑ण्यपाणिप्रतिदो॒षं। हिर॑ण्यपाणि॒रिति॒हिर॑ण्यऽपाणिः। प्र॒ति॒दो॒षम॑स्थात्। प्र॒ति॒दो॒षमिति॑प्र॒ति॒ऽदो॒षं। अ॒स्था॒दित्य॑स्थात्॥ अयो॑हनुर्यज॒तः। अयो॑हनु॒रित्ययः॑ऽहनुः। य॒ज॒तोम॒न्द्रजि॑ह्वः। म॒न्द्रजि॑ह्व॒आदा॒शुषे॑। म॒न्द्रजि॑ह्व॒इति॑म॒न्द्रऽजि॑ह्वः। आदा॒शुषे॑। दा॒शुषे॑सु॒वति॑। सु॒वति॒भूरि॑। भूरि॑वा॒मं। वा॒ममिति॑वा॒मं॥  
उदू॑अयान्। ऊँ॒इत्यूँ॑। अ॒याँ॒उ॒प॒व॒क्तेव॑। उ॒प॒व॒क्तेव॑बा॒हू। उ॒प॒व॒क्तेवेत्यु॑प॒व॒क्ताऽइ॑व। बा॒हूहि॑र॒ण्यया॑। बा॒हूइति॑बा॒हू। हि॒र॒ण्यया॑सवि॒ता। स॒वि॒तासु॒प्रती॑का। सु॒प्रती॒केति॑सु॒ऽप्रती॑का॥ दि॒वोरोहां॑सि। रोहां॑स्यरुहत्। अ॒रु॒ह॒त्पृ॒थि॒व्याः। पृ॒थि॒व्याअरी॑रमत्। अरी॑रमत्प॒तय॑त्। प॒तय॒त्कत्। कच्चि॑त्। चि॒दभ्वं॑। अभ्व॒मित्यभ्वं॑॥  
वा॒मम॒द्य। अ॒द्यस॑वि॒तः। स॒वि॒तर्वा॒मं। वा॒ममु॒श्वः। ऊँ॒इत्यूँ॑। श्वोदि॒वेदि॑वे। दि॒वेदि॑वेवा॒मं। दि॒वेदि॑व॒इति॑दि॒वेऽदि॑वे। वा॒म॒स्मभ्यं॑। अ॒स्मभ्यं॑सावीः। सा॒वी॒रिति॑सावीः॥ वा॒मस्य॒हि। हिक्षय॑स्य। क्षय॑स्यदेव। दे॒व॒भूरेः॑। भूरे॑र॒या। अ॒याधि॒या। धि॒यावा॑म॒भाजः॑। वा॒म॒भाज॑स्याम। स्या॒मेति॑स्याम॥ 15॥  
