

  
उदु॒त्यत्। ऊँ॒इत्यूँ॑। त्यच्चक्षुः॑। चक्षु॒महि॑। महि॑मि॒त्रयोः॑। मि॒त्रयो॒राँएति॑। एत्या। एति॑प्रि॒यं। प्रि॒यंवरु॑णयोः। वरु॑णयो॒रद॑ब्धं। अद॑ब्ध॒मित्यद॑ब्धं॥ ऋ॒तस्य॒शुचि॑। शुचि॑दर्श॒तं। द॒र्श॒तमनी॑कं। अनी॑कंरु॒क्मः। रु॒क्मोन। नदि॒वः। दि॒वउदि॑ता। उदि॑ता॒वि। उदि॒तेत्युत्ऽइ॑ता। व्य॑द्यौत्। अ॒द्यौ॒दित्य॑द्यौत्॥  
वेद॒यस्त्रीणि॑। त्रीणि॑वि॒दथा॑नि। वि॒दथा॑न्येषां। ए॒षां॒दे॒वानां॑। दे॒वानां॒जन्म॑। जन्म॑सनु॒तः। स॒नु॒तराच॑। आच॑। च॒विप्रः॑। विप्र॒इति॒विप्रः॑॥ ऋ॒जुमर्ते॑षु। मर्ते॑षुवृजि॒ना। वृ॒जि॒नाच॑। च॒पश्य॑न्। पश्य॑न्न॒भि। अ॒भिच॑ष्टे। च॒ष्टे॒सूरः॑। सूरो॑अ॒र्यः। अ॒र्यएवा॑न्। एवा॒नित्येवा॑न्॥  
स्तु॒षउ॑वः। ऊँ॒इत्यूँ॑। वो॒म॒हः। म॒हऋ॒तस्य॑। ऋ॒तस्य॑गो॒पान्। गो॒पानदि॑तिं। अदि॑तिम्मि॒त्रं । मि॒त्रंवरु॑णं। वरु॑णंसुजा॒तान्। सु॒जा॒तानिति॑सु॒ऽजा॒तान्॥ अ॒र्य॒मणं॒भगं॑। भग॒मद॑ब्धधीतीन्। अद॑ब्धधीती॒नच्छ॑। अद॑ब्धधीती॒नित्यद॑ब्धऽधीतीन्। अच्छा॑वोचे। वो॒चे॒स॒ध॒न्यः॑। स॒ध॒न्यः॑पाव॒कान्। स॒ध॒न्य॑१॒॑इति॑स॒ऽध॒न्यः॑। पा॒व॒कानिति॑पा॒व॒कान्॥  
रि॒शाद॑स॒स्सत्प॑तिं। सत्प॑तीँ॒रद॑द्भन्। सत्प॑ती॒निति॒सत्ऽप॑तीन्। अद॑भ्दान्म॒हः। म॒होराज्ञः॑। राज्ञ॑स्सुव॒नस्य॑। सु॒व॒नस्य॑दा॒त्रून्। सु॒व॒सनस्येति॑सु॒ऽव॒नस्य॑। दा॒त्रूनिति॑दा॒त्रून्॥ यून॑स्सुक्ष॒त्रान्। सु॒क्ष॒त्रान्क्षय॑तः। सु॒क्ष॒त्रानिति॑सु॒ऽक्ष॒त्रान्। क्षय॑तोदि॒वः। दि॒वोनॄन्। नॄना॑दि॒त्यान्। आ॒दि॒त्यान्या॑मि। या॒म्यदि॑तिं। अदि॑तिन्दुवो॒युः। दु॒वो॒य्वितिति॑दु॒वः॒ऽयु॥  
द्यौ॒३॒॑ऊ॒ष्पितः॑। पितः॒पृथि॑वि। पित॒रिति॒पितः॑। पृथि॑वि॒मातः॑। मात॒रध्रु॑क्। अध्रु॒गग्ने॑। अग्ने॑भ्रातः। भ्रा॒त॒र्वस॑वः। वस॑वोमृळत। मृ॒ळता॑नः। न॒इति॑नः॥ विश्व॑आदित्याः। आ॒दि॒त्या॒अ॒दि॒ते॒। अ॒दि॒ते॒स॒जोषाः॑। स॒जोषा॑अ॒स्मभ्यं॑। स॒जोषा॒इति॑स॒ऽजोषाः॑। अ॒स्मभ्यं॒शर्म॑। शर्म॑बहु॒लं। ब॒हु॒लंवि। विय॑न्त। य॒न्तेति॑यन्त॥ 11॥  
मानः॑। नो॒वृ॒काय॑। वृ॒काय॑वृ॒क्ये॑। वृ॒क्ये॑समस्मै। स॒म॒स्मा॒अ॒घा॒य॒ते। अ॒घा॒य॒तेरी॑रधत। अ॒घ॒य॒तइत्य॑घ॒ऽय॒ते। री॒र॒ध॒ता॒य॒ज॒त्राः॒। य॒ज॒त्रा॒इति॑यजत्राः॥ यू॒यंहिष्ठार॒थ्यः॑। र॒थ्यो॑नः। न॒स्त॒नूनां॑। त॒नूनां॑यू॒यं। यू॒यन्दक्ष॑स्य। दक्ष॑स्य॒व॑चसः। वच॑सोबभूथ। ब॒भू॒थेति॑बभूथ॥  
मावः॑। व॒एनः॑। एनो॑अ॒न्यकृ॑तं। अ॒न्यकृ॑तभुजेम। अ॒न्यकृ॑त॒मित्य॒ऽकृ॑तं। भु॒जे॒मा। मातत्। तत्क॑र्म। क॒र्म॒वस॑वः। वस॑वो॒यत्। यच्चय॑ध्वे। चय॑ध्व॒इति॒चय॑ध्वे॥ विश्व॑स्य॒हि। हिक्षय॑थ। क्षय॑थविश्वदेवाः। वि॒श्व॒दे॒वा॒स्व॒यं। वि॒श्व॒दे॒वा॒इति॑विश्वऽदेवाः। स्व॒यंरि॒पुः। रि॒पुस्त॒न्वं॑। त॒न्वं॑रीरिषीष्ट। रि॒रि॒षी॒ष्टे॒ति॑रिरिषीष्ट॥  
नम॒इत्। इदु॒ग्रं। उ॒ग्रन्नमः॑। नम॒आवि॑वासे। आवि॑वासे। वि॒वा॒से॒नमः॑। नमो॑दा॒धार॑। दा॒धार॑पृथि॒वीं। पृ॒थि॒वीमुत्। उ॒तद्यां। द्यामिति॒द्यां॥ नमो॑दे॒वेभ्यः॑। दे॒वेभ्यो॒नमः॑। नम॑ईशे। ई॒श॒ए॒षां॒। ए॒षां॒कृ॒तं। कृ॒तञ्चि॑त्। चि॒देनः॑। ए॒नो॒नम॑सा। नम॒सावि॑वासे। आवि॑वासे। वि॒वा॒से॒इति॑विवासे॥  
ऋ॒तस्य॑वः। वो॒र॒थ्यः॑। र॒थ्यः॑पू॒तद॑क्षान्। पू॒तद॑क्षानृ॒तस्य॑। पू॒तद॑क्षा॒निति॑पू॒तऽद॑क्षान्। ऋ॒तस्य॑पस्त्य॒सदः॑। प॒स्त्य॒सदो॒अद॑ब्धान्। प॒स्त्य॒सद॒इति॑प॒स्त्य॒ऽसदः॑। अद॑ब्धा॒नित्यदब्धा॑न्॥ ताँआनमो॑भिः। आनमो॑भिः। नमो॑भिरुरु॒चक्ष॑सः। नमो॑भि॒रितिनमः॑ऽभिः। उ॒रु॒चक्ष॑सो॒नॄन्। उ॒रु॒चक्ष॑स॒इत्यु॑रु॒ऽचक्ष॑सः। नॄन्विश्वा॑न्। विश्वा॑न्वः। व॒आन॒मे। आन॒मे। न॒मेम॒हः। म॒होय॑जत्राः। य॒ज॒त्रा॒इति॑यजत्राः॥  
तेहि। हिश्रेष्ठ॑वर्चसः। श्रेष्ठ॑वर्चस॒स्ते। श्रे॒ष्ठ॒व॒र्च॒स॒इति॑श्रेष्ठऽवर्चसः। तउ॑नः। ऊँ॒इत्यूँ॑। न॒स्तिरः॑। तिरो॑विश्वा॑नि। विश्वा॑निदुरि॒ता। दु॒रि॒तानय॑न्ति। दु॒रि॒तेति॑दुः॒ऽइ॒ता। न॒य॒न्तीति॑नयन्ति॥ सु॒क्ष॒त्रासो॒वरु॑णः। सु॒क्ष॒त्रास॒इति॑सु॒ऽक्ष॒त्रासः॑। वरु॑णॊमि॒त्रः। मि॒त्रोअ॒ग्निः। अ॒ग्निर्ऋ॒तधी॑तयः। ऋ॒तधी॑तयोवक्म॒राज॑सत्याः। ऋ॒तधी॑तय॒इत्यृ॒तऽधी॑तयः। व॒क्म॒राज॑सत्या॒इति॑व॒क्म॒राज॑ऽसत्याः॥ 12॥  
तेनः॑। न॒इन्द्रः॑। इन्द्रः॑पृथि॒वी। पृ॒थि॒वीक्षाम॑। क्षम॑वर्धन्। व॒र्ध॒न्पूषा। पू॒षाभगः॑। भगो॒अदि॑तिः। अदि॑तिः॒पञ्च॑। पञ्च॒जनाः॑। जना॒इति॒जनाः॑॥ सु॒शर्मा॑ण॒स्स्वव॑शः। सु॒शर्मा॑ण॒इति॑सु॒ऽशर्मा॑णः। स्वव॑शस्सुनी॒थाः। स्वव॑स॒इति॒सुऽअव॑सः। सु॒नी॒थाभ॑वन्तु। सु॒नी॒थाइति॑सु॒ऽनी॒थाः। भ॒व॒न्तु॒नः॒। न॒स्सु॒त्रा॒त्रा॒सः॑। सु॒त्रा॒त्रास॑स्सुगो॒पाः। सु॒त्रा॒त्रास॒इति॑सु॒ऽत्रा॒त्रा॒सः॑। सु॒गो॒पाइति॑सु॒ऽगो॒पाः॥  
नूस॒द्मानं॑। स॒द्मानं॑दि॒व्यं। दि॒व्यन्नंसि॑। नंसि॑दे॒वाः। दे॒वाभार॑द्वाजः। भार॑द्वाजस्सुम॒तिं। भार॑द्वाज॒इति॒भार॑त्ऽवाजः। सु॒म॒तिंया॑ति। सु॒म॒तिमिति॑सु॒ऽम॒तिं। या॒ति॒होता॑। होतेति॒होता॑॥ आ॒से॒नेभि॒र्यज॑मानः। यज॑मानोमि॒येधैः॑। मि॒येधै॑र्दे॒वानां॑। दे॒वानां॒जन्म॑। जन्म॑र्वसू॒युः। व॒सू॒युर्व॑वन्द। व॒सु॒युरिति॑व॒सु॒ऽयुः। व॒व॒न्देति॑ववन्द॥  
अप॒त्यंवृ॑जि॒नं। वृ॒जि॒नंरि॒पुं। रि॒पुंस्ते॒नं। स्ते॒नम॑ग्ने। अ॒ग्ने॒दु॒रा॒ध्यं॑। दु॒रा॒ध्यमिति॑दुः॒ऽआ॒ध्यं॑॥ द॒वि॒ष्ठम॑स्य। अ॒स्य॒स॒त्प॒ते॒। स॒त्प॒ते॒कृ॒धी। स॒त्प॒त॒इति॑सत्ऽपते। कृ॒धीसुगं॑। सुग॒मिति॒सुऽगं॑॥  
ग्रावा॑णस्सोम। सो॒म॒नः॒। नो॒हि। हिकं॑। कं॒स॒खि॒त्वनाय॑। स॒खि॒त्वनाय॑वाव॒शुः। स॒खि॒त्वनायेति॑स॒खि॒ऽत्व॒नाय॑। वा॒व॒शुरिति॑वा॒व॒शुः॥ ज॒हीनि। न्य॑१॒॑अ॒त्रिणं॑। अ॒त्रिणं॑प॒णिं। प॒णिंवृकः॑। वृको॒हि। हिषः। सइति॒सः॥  
यू॒यंहिष्ठासु॑दानव॒इन्द्र॑ज्येष्ठाः। इन्द्र॑ज्येष्ठाअ॒भिद्य॑वः। इन्द्र॑ज्येष्ठा॒इतीन्द्र॑ऽज्येष्ठाः। अ॒भिद्य॑व॒इत्य॒भिऽद्य॑वः॥ कर्ता॑नः। नो॒अध्व॑न्। अध्व॒न्नासु॒गं। आसु॒गं। सु॒गङ्गो॒पाः। गो॒पाअ॒मा। गो॒पाइति॑गो॒ऽपाः। अ॒मेत्य॒मा॥  
अपि॒पन्थां॑। पन्था॑मगन्महि। अ॒ग॒न्म॒हि॒स्व॒स्ति॒गां। स्व॒स्ति॒गाम॑ने॒हसं॑। स्व॒स्ति॒गामिति॑स्व॒स्ति॒ऽगां। अ॒ने॒हस॒मित्य॑ने॒हसं॑॥ येन॒विश्वाः॑। विश्वाः॒परि॑। परि॒द्विषः॑। द्विषो॑वृ॒णक्ति॑। वृ॒णक्ति॑वि॒न्दते॑। वि॒न्दते॒वसु॑। वस्विति॒वसु॑॥ 13॥  
