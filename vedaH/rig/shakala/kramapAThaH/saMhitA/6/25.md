

  
याते॑। तऊ॒तिः। ऊ॒तिर॑व॒मा। अ॒व॒माया। याप॑र॒मा। प॒र॒माया। याम॑ध्य॒मा। म॒ध्य॒मेन्द्र॑। इ॒न्द्र॒शु॒ष्मि॒न्। शु॒ष्मि॒न्नस्ति॑। अस्तीत्यस्ति॑॥ ताभि॑रू॒षु। ऊँ॒इत्यूँ॑। सु॒वृ॑त्र॒हत्ये॑। वृ॒त्र॒हत्ये॑वीर्नः। वृ॒त्र॒हत्य॒इति॑वृ॒त्र॒ऽहत्ये॑। अ॒वी॒र्नः॒। न॒ए॒भिः। ए॒भिश्च॑। च॒वाजैः॑। वाजै॑र्म॒हान्। म॒हान्नः॑। न॒उ॒ग्र॒। उ॒ग्रेत्यु॑ग्र॥  
आभि॒स्पृधः॑। स्पृधो॑मिथ॒तीः। मि॒थ॒तीररि॑षण्यन्। अरि॑षण्यन्न॒मित्र॑स्य। अ॒मित्र॑स्यव्यथय। व्य॒थ॒या॒म॒न्युं। म॒न्युमि॑न्द्र। इ॒न्द्रेती॑न्द्र॥ आभि॒र्विश्वाः॑। विश्वा॑अभि॒युजः॑। अ॒भि॒युजो॒विषू॑चीः। अ॒भि॒युज॒इत्य॑भि॒ऽयुजः॑। विषू॑ची॒रार्या॑य। आर्या॑यवि॒शः। वि॒शोव॑। अव॑तारीः। ता॒री॒र्दासीः॑। दासी॒रिति॒दासीः॑॥  
इन्द्र॑जा॒मयः॑। जा॒मय॑उ॒त। उ॒तये। येजा॑मयः। अजा॑मयोर्वाची॒नासः॑। अ॒र्वा॒ची॒नासो॑व॒नुषः॑। व॒नुषो॑युयु॒ज्रे। यु॒यु॒ज्रइति॑यु॒यु॒ज्रे॥ त्वमे॑षां। ए॒षां॒वि॒थु॒रा। वि॒थु॒राशवां॑सि। शवां॑सिज॒हि। ज॒हिवृष्ण्या॑नि। वृष्ण्या॑निकृणुहि। कृ॒णु॒ही॒परा॑चः। परा॑च॒इति॒परा॑चः॥  
शूरो॑वा। वा॒शूरं॑। शूरं॑वनते। व॒न॒ते॒शरी॑रैः। शरी॑रैस्तनू॒रुचा॑। त॒नू॒रुचा॒तरु॑षि। त॒नू॒रुचेति॑त॒नू॒ऽरुचा॑। तरु॑षि॒यत्। यत्कृ॒ण्वैते॑। कृ॒ण्वैते॒इति॑कृ॒ण्वैते॑ ॥ तो॒केवा॑। वा॒गोषु॑। गोषु॒तन॑ये। तन॑ये॒यत्। यद॒प्सु। अ॒प्सुवि। अ॒प्स्वित्य॒प्ऽसु। विक्रन्द॑सी। क्रन्द॑सीउ॒र्वरा॑सु। क्रन्द॑सी॒इति॒क्रन्द॑सी। उ॒र्वरा॑सु॒ब्रवै॑ते। ब्रवै॑ते॒इति॒ब्रवै॑ते॥  
नहि॑त्वा। त्वा॒शूरः॑। शूरो॒न। नतु॒रः। तु॒रोन। नधृ॒ष्णुः। धृ॒ष्णुर्न। नत्वा॑। त्वा॒योधः॑। योधो॒मन्य॑मानः। मन्य॑मानोयु॒योध॑। यु॒योधेति॑यु॒योध॑॥ इन्द्र॒नकिः॑। नकिः॒प्रति॑। प्रत्य॑स्ति। अ॒स्त्ये॒षां॒। ए॒षां॒विश्वा॑। विश्वा॑जा॒तानि॑। जा॒तान्य॒भि। अ॒भ्य॑सि। अ॒सि॒तानि॑। तानीति॒तानि॑॥ 19॥  
सप॑त्यते। प॒त्य॒त॒उ॒भभोः॑। उ॒भयो॑र्नृ॒म्णं। नृ॒म्णम॒योः। अ॒योर्यदि॑। यदी॑वे॒धसः॑। वे॒धस॑स्समि॒थे। स॒मि॒थेहव॑न्ते। स॒मि॒थइति॑सं॒ऽइ॒थे। हव॑न्त॒इति॒हव॑न्ते॥ वृ॒त्रेवा॑। वा॒म॒हः। म॒होनृ॒वति॑। नृ॒वति॒क्षये॑। नृ॒वतीति॑नृ॒ऽवति॑। क्षये॑वा। वा॒व्यच॑स्वन्ता। व्यच॑स्वन्ता॒यदि॑। यदि॑वितन्त॒सैते॑। वि॒त॒न्त॒सैते॒इति॑वि॒त॒न्तसैते॑॥  
अध॑स्म। स्मा॒ते॒। ते॒च॒र्ष॒णयः॑। च॒र्ष॒णयो॒यत्। यदेजा॑न्। ए॒जाँ॒इन्द्र॑। इन्द्र॑त्रा॒ता। त्रा॒तोत। उ॒तभ॑व। भ॒वा॒व॒रू॒ता। व॒रू॒तेति॑व॒रू॒ता॥ अ॒स्माका॑सो॒ये। येनृत॑मासः। नृत॑मासोअ॒र्यः। नृत॑मास॒इति॒नृऽत॑मासः। अ॒र्यइन्द्र॑। इन्द्र॑सू॒रयः॑। सू॒रयो॑दधि॒रे। द॒धि॒रेपु॒रः। पु॒रोनः॑। न॒इति॑नः॥  
अनु॑ते। ते॒दा॒यि॒। दा॒यि॒म॒हे। म॒हइ॑न्द्रि॒याय॑। इ॒न्द्रि॒याय॑स॒त्रा। स॒त्राते॑। ते॒विश्वं॑। विश्व॒मनु॑। अनु॑वृत्र॒हत्ये॑। वृ॒त्र॒हत्य॒इति॑वृ॒त्र॒ऽहत्ये॑॥ अनु॑क्ष॒त्रं। क्ष॒त्रमनु॑। अनु॒सहः॑। सहो॑यजत्र। य॒ज॒त्रेन्द्र॑। इन्द्र॑दे॒वेभिः॑। दे॒वेभि॒रनु॑। अनु॑ते। ते॒नृ॒षह्ये॑। नृ॒सह्य॒इति॑नृ॒ऽसह्ये॑॥  
ए॒वानः॑। न॒स्स्पृधः॑। स्पृध॒स्सं। सम॑ज। अ॒जा॒स॒मत्सु॑। स॒मत्स्विन्द्र॑। स॒मत्स्विति॑स॒मत्ऽसु॑। इन्द्र॑रार॒न्धि। रा॒र॒न्धिमि॑थ॒तीः। र॒र॒न्धीति॑र॒र॒न्धि। मि॒थ॒तीरदे॑वीः। अदे॑वी॒रित्यदे॑वीः॥ वि॒द्याम॒वस्तो॒रव॑सागृ॒णन्तो॑भ॒रद्वा॑जाः। भ॒रद्वा॑जाउ॒त। भ॒रद्वा॑जा॒इति॑भ॒रत्ऽवा॑जाः। उ॒तते॑। त॒इ॒न्द्र॒। इ॒न्द्र॒नू॒नं। नू॒नमिति॑नू॒नं॥ 20॥  
