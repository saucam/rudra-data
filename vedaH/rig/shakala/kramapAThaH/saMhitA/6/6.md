

  
प्रनव्य॑सा। नव्य॑सा॒सह॑सः। सह॑सस्सू॒नुं। सू॒नुमच्छ॑। अच्छ॑य॒ज्ञेन॑। य॒ज्ञेन॑गा॒तुं। गा॒तुमवः॑। अव॑इ॒च्छमा॑नः। इ॒च्छमा॑न॒इती॒च्छमा॑नः॥ वृ॒श्चद्व॑नङ्कृ॒ष्णया॑मं। वृ॒श्चद्व॑न॒मिति॑वृ॒श्चत्ऽव॑नं। कृ॒ष्णया॑मंरु॒शन्तं॑। कृ॒ष्णया॑म॒मिति॑कृ॒ष्णऽया॑मं। रु॒शन्तं॑वी॒ती। वी॒तीहोता॑रं। होता॑रन्दि॒व्यं। दि॒व्यञ्जि॑गाति। जि॒गा॒तीति॑जिगाति॥  
सश्वि॑ता॒नः। श्वि॒ता॒नस्त॑न्य॒तुः। त॒न्य॒तूरो॑चन॒स्थाः। रो॒च॒न॒स्थाअ॒जरे॑भिः। रो॒च॒न॒स्थाइति॑रो॒च॒न॒ऽस्थाः। अ॒जरे॑भि॒र्नान॑दद्भिः। नान॑दद्भि॒र्यवि॑ष्ठः। नान॑दद्भि॒रिति॒नान॑दत्ऽभिः। यवि॑ष्ठ॒इति॒यवि॑ष्ठः॥ यःपा॑व॒कः। पा॒व॒कःपु॑रु॒तमः॑। पु॒रु॒तमः॑पु॒रूणि॑। पु॒रु॒तम॒इति॑पु॒रु॒ऽतमः॑। पु॒रूणि॑पृ॒थूनि॑। पृ॒थून्य॒ग्निः। अ॒ग्निर॑नु॒याति॑। अ॒नु॒याति॒भर्व॑न्। अ॒नु॒यातीत्य॑नु॒ऽयाति॑। भर्व॒न्निति॒भर्व॑न्॥  
विते॑। ते॒विष्व॑क्। विष्व॒ग्वात॑जूतासः। वात॑जूतासोअग्ने। वात॑जूतस॒इति॒वात॑ऽजूतासः। अ॒ग्ने॒भामा॑सः। भामा॑सश्शुचे। शु॒चे॒शुच॑यः। शुच॑यश्चरन्ति। चर॒न्तीति॒चर॑न्ति॥ तु॒वि॒म्रा॒क्षासो॑दि॒व्याः। तु॒वि॒म्र॒क्षास॒इति॑तु॒विऽम्र॒क्षासः॑। दि॒व्यानव॑ग्वाः। नव॑ग्वा॒वना॑। नव॑ग्वा॒इति॒नव॑ऽग्वाः। वना॑वनन्ति। व॒न॒न्ति॒धृ॒ष॒ता। धृ॒ष॒तारु॒जन्तः॑। रु॒जन्त॒इति॑रु॒जन्तः॑॥  
येते॑। ते॒शु॒क्रासः॑। शु॒क्रास॒श्शुच॑यः। शुच॑यश्शुचिष्मः। शु॒चि॒ष्मः॒क्षां। क्षांवप॑न्ति। वप॑न्ति॒विषि॑तासः। विषि॑तासो॒अश्वाः॑। विसि॑तास॒इति॒विऽसि॑तासः। अश्वा॒इत्यश्वाः॑॥ अध॑भ्र॒मः। भ्र॒मस्ते॑। त॒उ॒र्वि॒या। उ॒र्वि॒यावि। विभा॑ति। भा॒ति॒या॒तय॑मानः। या॒तय॑मानो॒अधि॑। अधि॒सानु॑। सानु॒पृश्नेः॑। पृश्ने॒रिति॒पृश्नेः॑॥  
अध॑जि॒ह्वा जि॒ह्वापा॑पतीति। पा॒प॒तीति॒प्र। प्रवृष्णः॑। वृष्णो॑गोषु॒युधः॑। गो॒षु॒युधो॒न। गो॒षु॒युध॒इति॑गो॒षु॒ऽयुधः॑। नाशनिः॑। अ॒शनि॑स्सृजा॒ना। सृ॒जा॒नेति॑सृ॒जा॒ना॥ शूर॑स्येव॒प्रसि॑तिः। शूर॑स्ये॒वेति॒शूर॑स्यऽइव। प्रसि॑तिःक्षा॒तिः। प्रसि॑ति॒रिति॒प्रऽसि॑तिः। क्षा॒तिर॑ग्नेः। अ॒ग्ने॒र्दु॒र्वर्तुः॑। दु॒र्वर्तु॑भी॒मः। दु॒र्वर्तु॒रिति॑दुः॒ऽवर्तुः॑। भी॒मोद॑यते। द॒य॒ते॒वना॑नि। वना॒नीति॒वना॑नि॥  
आभा॒नुना॑। भा॒नुना॒पार्थि॑वानि। पार्थि॑वानि॒ज्रयं॑सि। ज्रयां॑सिम॒हः। म॒हस्तो॒दस्य॑। तो॒दस्य॑धृष॒ता। धृ॒ष॒तात॒तन्थ॑। त॒तन्थेति॑त॒तन्थ॑॥ सबा॑धस्व। बा॒ध॒स्वाप॑। अप॑भ॒या। भ॒यासहो॑भिः। सहो॑भि॒स्स्पृधः॑। सहो॑भि॒रिति॒सहः॑ऽभिः। स्पृधो॑वनु॒ष्यन्। व॒नु॒ष्यन्व॒नुषः॑। व॒नुषो॒नि। निजू॑र्व। जू॒र्वेति॑जूर्व॥  
सचि॑त्र। चि॒त्र॒चि॒तय॑न्तं। चि॒तय॑न्तम॒स्मे। अ॒स्मेचित्र॑क्षत्र। अ॒स्मेइत्य॒स्मे। चित्र॑क्षत्रचि॒त्रत॑मं। चित्र॑क्ष॒त्रेति॒चित्र॑ऽक्षत्र। चि॒त्रत॑मंवयो॒धां। चि॒त्रत॑म॒मिति॑चि॒त्रऽत॑मं। व॒यो॒धामिति॑व॒यः॒ऽधां॥ च॒न्द्रंर॒यिं। र॒यिम्पु॑रु॒वीरं॑। पु॒रु॒वीरं॑बृ॒हन्तं॑। पु॒रु॒वीर॒मिति॑पु॒रु॒ऽवीरं॑। बृ॒हन्तं॒चन्द्र॑। चन्द्र॑च॒न्द्राभिः॑। च॒न्द्राभि॑र्गृण॒ते। गृ॒ण॒तेयु॑वस्व। यु॒व॒स्वेति॑युवस्व॥ 8॥  
