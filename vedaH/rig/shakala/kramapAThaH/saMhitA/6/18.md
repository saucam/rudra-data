

  
तमु॑ष्टु॒हियोअ॒भिभू॑त्योजाः। अ॒भिभू॑त्योजाव॒न्वन्। अ॒भिभू॑त्योजा॒इत्य॒भिभू॑तिऽओजाः। व॒न्वन्नवा॑तः। अवा॑तःपुरुहूतः। पु॒रु॒हू॒त॒इन्द्रः॑। पु॒रु॒हू॒त॒इति॑पुरुऽहूतः। इन्द्र॒इतीन्द्रः॑॥ अषा॑ह्ळमु॒ग्रं। उ॒ग्रंसह॑मानं। सह॑मानमा॒भिः। आ॒भिर्गी॒र्भिः। गी॒र्भिर्व॑र्धस्व। गी॒र्भिरिति॑गीः॒ऽभिः। व॒र्ध॒स्व॒वृ॒ष॒भं। वृ॒ष॒भञ्च॑र्षणी॒नां। च॒र्ष॒णी॒नामिति॑च॒र्ष॒णीनां॥  
सयु॒ध्मः। यु॒ध्मस्सत्वा॑। सत्वा॑खज॒कृत्। ख॒ज॒कृत्स॒मद्वा॑। ख॒ज॒कृदिति॑ख॒ज॒ऽकृत्। स॒मद्वा॑तुविम्र॒क्षः। स॒मद्वेति॑स॒मत्ऽवा॑। तु॒वि॒म्र॒क्षोन॑द॒नुमान्। तु॒वि॒म्र॒क्षइति॑तु॒वि॒ऽम्र॒क्षः। न॒द॒नुमाँऋ॑जी॒षी। न॒द॒नुमानिति॑न॒द॒नुऽमान्। ऋ॒जी॒षीत्यृ॑जी॒षी॥ बृ॒हद्रे॑णु॒श्च्यव॑नः। बृ॒हद्रे॑णु॒रिति॑बृ॒हत्ऽरे॑णुः। च्यव॑नो॒मानु॑षीणां। मानु॑षीणा॒मेकः॑। एकः॑कृष्टी॒नां। कृ॒ष्टी॒नामभ॑वत्। अभ॑वत्स॒हवा॑। स॒हावेति॑स॒हाऽवा॑॥  
त्वंह। ह॒नु। नुत्यत्। त्यद॑दमायः। अद॑मायो॒दस्यू॑न्। दस्यूँ॒एकः॑। एकः॑कृ॒ष्टीः। कृ॒ष्टीर॑वनोः। अ॒व॒नो॒रार्या॑य। आर्या॒येत्यार्या॑य॥ अस्ति॑स्वि॒त्। स्वि॒न्नु। नु॒वी॒र्यं॑। वी॒र्यं॑१॒॑तत्। तत्ते॑। त॒इ॒न्द्र॒। इ॒न्द्र॒न। नस्वि॑त्। स्वि॒द॒स्ति॒। अ॒स्ति॒तत्। तदृ॑तु॒था। ऋ॒तु॒थावि। ऋ॒तु॒थेत्यृ॑तु॒ऽथा। विवो॑चः। वो॒च॒इति॑वोचः॥  
सदित्। इध्दि। हिते॑। ते॒तु॒वि॒जा॒त॒स्य॒। तु॒वि॒जा॒त॒स्य॒मन्ये॑। तु॒वि॒जा॒त॒स्येति॑तुविऽजातस्य। मन्ये॒सहः॑। सह॑स्सहिष्ठ। स॒हि॒ष्ठ॒तु॒र॒तः। तु॒र॒तस्तु॒रस्य॑। तु॒रस्येति॑तु॒रस्य॑॥ उ॒ग्रमु॒ग्रस्य॑। उ॒ग्रस्य॑त॒वसः॑। त॒वस॒स्तवी॑यः। तवी॒योर॑ध्रस्य। अर॑ध्रस्यरध्र॒तुरः॑। र॒ध्र॒तुरो॑बभूव। र॒ध्र॒तुर॒इति॑र॒ध्र॒ऽतुरः॑। ब॒भू॒वेति॑बभूव॥  
तन्नः॑। नः॒प्र॒त्नं। प्र॒त्नंस॒ख्यं। स॒ख्यम॑स्तु। अ॒स्तु॒यु॒ष्मे। यु॒ष्मेइ॒त्था। यु॒ष्मेइति॑यु॒ष्मे। इ॒त्थावद॑द्भिः। वद॑द्भिर्व॒लं। वद॑द्भि॒रिति॒वद॑त्ऽभिः। व॒लमङ्गि॑रोभिः। अङ्गि॑रोभि॒त्यङ्गि॑रःऽभिः॥ हन्न॑च्युतच्युत्। अ॒च्यु॒त॒च्यु॒द्दस्म॑। अ॒च्यु॒त॒च्यु॒दित्य॑त्यच्युतऽच्युत्। दस्मे॒षय॑न्तं। इ॒षय॑न्तमृ॒णॊः। ऋ॒णॊःपुरः॑। पुरो॒वि। विदुरः॑। दुरो॑अस्य। अ॒स्य॒विश्वाः॑। विश्वा॒इति॒विश्वाः॑॥ 4॥  
सहि। हिधी॒भिः। धी॒भिर्हव्यः॑। हव्यो॒अस्ति॑। अस्त्यु॒ग्रः। उ॒ग्रई॑शान॒कृत्। ई॒शा॒नकृन्म॑हति। ई॒शा॒नकृदिती॑शा॒न॒ऽकृत्। म॒ह॒ति॒वृ॒त्र॒तूर्ये॑। वृ॒त्र॒तूर्य॒इति॑वृ॒त्र॒ऽतूर्ये॑॥ सतो॒कसा॑ता। तो॒कसा॑ता॒तन॑ये। तो॒कसा॒तेति॑तो॒कऽसा॑ता। तन॑ये॒सः। सव॒ज्री। व॒ज्रीवि॑तन्त॒साय्यः॑। वि॒त॒न्तसाय्यो॑अभवत्। अ॒भ॒व॒त्स॒मत्सु॑। स॒मत्स्विति॑स॒मत्ऽसु॑॥  
सम॒ज्मना॑। म॒ज्मना॒जनि॑म। जनि॑म॒मानु॑षीणां। मानु॑षीणा॒मम॑र्त्येन। अम॑र्त्येन॒नाम्ना॑। नाम्नाति॑। अति॒प्र। प्रस॑र्स्रे। स॒र्स्र॒इति॑सर्स्रे॥ सद्यु॒म्नेन॑। द्यु॒म्नेन॒सः। सशव॑सा। शव॑सो॒त। उ॒तरा॒या। रा॒यासः। सवी॒र्ये॑ण। वी॒र्ये॑ण॒नृत॑मः। नृत॑म॒स्समो॑काः। नृत॑म॒इति॒नृऽत॑मः। समो॑का॒इति॒संऽओ॑काः॥  
सयः। योमु॒हे। मु॒हेन। नमि॒थु। मि॒थूजनः॑। जनो॒भूत्। भू॒त्सु॒मन्तु॑नामा। सु॒मन्तु॑नामा॒चुमु॑रिं। सु॒मन्तु॑ना॒मेति॑सु॒मन्तु॑ऽनामा। चुमु॑रिं॒धुनिं॑। धुनिं॑च। चेति॑च॥ वृ॒णक्पिप्रुं॑। पिप्रुं॒शम्ब॑रं। शम्ब॑रं॒शुष्णं॑। शुष्ण॒मिन्द्रः॑। इन्द्रः॑पु॒रां। पु॒राञ्च्यौ॒त्नाय॑। च्यौ॒त्नाय॑श॒यथा॑य। श॒यथा॑य॒नु। नूचि॑त्। चि॒दिति॑चित्॥  
उ॒दाव॑ता॒त्वक्ष॑सा। उ॒दाव॒तेत्यु॒त्ऽअव॑ता। त्वक्ष॑सा॒पन्य॑सा। पन्य॑साच। च॒वृ॒त्र॒हत्या॑य। वृ॒त्र॒हत्या॑य॒रथं॑। वृ॒त्र॒हत्या॒येति॑वृ॒त्र॒ऽहत्या॑य। रथ॑मिन्द्र। इ॒न्द्र॒ति॒ष्ठ॒। ति॒ष्ठेति॑तिष्ठ॥ धि॒ष्ववज्रं॑। वज्रं॒हस्ते॑। हस्त॒आद॑क्षिण॒त्रा। आद॑क्षिण॒त्रा। द॒क्षि॒ण॒त्राभि। द॒क्षि॒ण॒त्रेति॑द॒क्षि॒ण॒ऽत्रा। अ॒भिप्र। प्रम॑न्द। म॒न्द॒पु॒रु॒द॒त्र॒। पु॒रु॒द॒त्र॒मा॒याः। पु॒रु॒द॒त्रेति॑पुरुऽदत्र। मा॒याइति॑मा॒याः॥  
अ॒ग्निर्न। नशुष्कं॑। शुष्कं॒वनं॑। वन॑मिन्द्र। इ॒न्द्र॒हे॒तिः। हे॒तीरक्षः॑। रक्षो॒नि। निध॑क्षि। ध॒क्ष्य॒शनिः॑। अ॒शनि॒र्न। न॒भी॒मा। भी॒मेति॑भी॒मा॥ गं॒भी॒रय॑ऋ॒ष्वया॑। ऋ॒ष्वया॒यः। योरु॒रोज॑। रु॒रोजा॑ध्वनयत्। अध्वा॑नयद्दुरि॒ता। दु॒रि॒तादं॒भय॑त्। दु॒रि॒तेति॑दुः॒ऽइ॒ता। दं॒भय॑च्च। चेति॑च॥ 5॥  
आस॒हस्रं॑। स॒हस्रं॑प॒थिभिः॑। प॒थिभि॑रिन्द्र। प॒थिभि॒रिति॑प॒थिऽभिः॑। इ॒न्द्र॒रा॒या। रा॒यातुवि॑द्युम्न। तुवि॑द्युम्नतुवि॒वाजे॑भिः। तुवि॑द्यु॒म्नेति॒तुवि॑ऽद्युम्न। तु॒वि॒वाजे॑भिर॒र्वाक्। तु॒वि॒वाजे॑भि॒रिति॑तु॒वि॒ऽवाजे॑भिः। अ॒र्वागित्य॒र्वाक्॥ या॒हिसू॑नो। सू॒नो॒स॒ह॒सः॒। सू॒नो॒इति॑सूनो। स॒ह॒सो॒यस्य॑। यस्य॒नु। नूचि॑त्। चि॒ददे॑वः। अदे॑व॒ईशे॑। ईशे॑पुरुहूत। पु॒रु॒हू॒त॒योतोः॑। पु॒रु॒हू॒तेति॑पुरुऽहूत। योतो॒रिति॒योतोः॑॥  
प्रतु॑विद्यु॒म्नस्य॑। तु॒वि॒द्यु॒म्नस्य॒स्थवि॑रस्य। तु॒वि॒द्यु॒म्नस्येति॑तु॒वि॒ऽद्यु॒म्नस्य॑। स्थवि॑रस्य॒घृष्वेः॑। घृष्वे॑र्दि॒वः। दि॒वोर॑र॒प्शेः। र॒र॒प्शेम॑हि॒मा। म॒हि॒मापृ॑थि॒व्याः। पृ॒थि॒व्याइति॑पृ॒थि॒व्याः॥ नास्य॒शत्रुः॑। शत्रुर्न। नप्र॑ति॒मानं॑। प्र॒ति॒मान॑मस्ति। प्र॒ति॒मान॒मिति॑प्र॒ति॒ऽमानं॑। अस्ति॒न। नप्र॑ति॒ष्ठिः। प्र॒ति॒ष्ठिःपु॑रुमा॒यस्य॑। प्र॒ति॒स्थिरिति॑प्र॒ति॒ऽस्थिः। पु॒रु॒मायस्य॒सह्योः॑। पु॒रु॒मा॒यस्येति॑पु॒रु॒ऽमा॒यस्य॑। सह्यो॒रिति॒सह्योः॑॥  
प्रतत्। तत्ते॑। ते॒अ॒द्य। अ॒द्यकर॑णं। कर॑णङ्कृ॒तं। कृ॒तम्भू॑त्। भू॒त्कुत्सं॑। कुत्सं॒यत्। यदा॒युं। आ॒युम॑तिथि॒ग्वं। अ॒ति॒थि॒ग्वम॑स्मै। अ॒ति॒थि॒ग्वमित्य॑ति॒थि॒ऽग्वं। अ॒स्मा॒इत्य॑स्मै॥ पु॒रुस॒हस्रा॑। स॒हस्रा॒नि। निशि॑शाः। शि॒शा॒अ॒भि। अ॒भिक्षां। क्षामुत्। उत्तूर्व॑याणं। तूर्व॑याणन्धृष॒ता। धृ॒ष॒तानि॑नेथ। नि॒ने॒थेति॑निनेथ॥  
अनु॑त्वा। त्वा॒हि॑घ्ने। अहि॑घ्ने॒अध॑। अहि॑घ्न॒इत्यहि॑ऽघ्ने। अध॑देव। दे॒व॒दे॒वाः। दे॒वामद॑न्। मद॒न्विश्वे॑। विश्वे॑क॒वित॑मं। क॒वित॑मङ्कवी॒नां। क॒वित॑म॒मिति॑क॒विऽत॑मं। क॒वी॒नामिति॑क॒वी॒नां॥ करो॒यत्र॑। यत्र॒वरि॑वः। वरि॑वोबाधि॒ताय॑। बा॒धि॒ताय॑दि॒वे। दि॒वेजना॑य। जना॑यत॒न्वे॑। त॒न्वे॑गृणा॒नः। गृ॒णा॒नइति॑गृ॒णा॒नः॥  
अनु॒द्यावा॑पृथि॒वी। द्यावा॑पृथि॒वीतत्। द्यावा॑पृथि॒वीइति॒द्यावा॑पृथि॒वी। तत्ते॑। त॒ओजः॑। ओजोम॑र्त्याः। अम॑र्त्याजिहते। जि॒ह॒त॒इ॒न्द्र॒। इ॒न्द्र॒दे॒वाः॒। दे॒वा॒इति॑देवाः॥ कृ॒ष्वाकृ॑त्नो। कृ॒त्नो॒अकृ॑तं। कृ॒त्नो॒इति॑कृत्नो। अकृ॑तं॒यत्। यत्ते॑। ते॒अस्ति॑। अस्त्यु॒क्थं। उ॒क्थन्नवी॑यः। नवी॑योजनयस्व। ज॒न॒य॒स्व॒य॒ज्ञैः। य॒ज्ञैरिति॑य॒ज्ञैः॥ 6॥  
