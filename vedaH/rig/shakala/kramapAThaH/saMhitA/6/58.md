

  
शु॒क्रन्ते॑। ते॒अ॒न्यत्। अ॒न्यद्य॑ज॒तं। य॒ज॒तन्ते॑। ते॒अ॒न्यत्। अ॒न्यद्विषु॑रूपे। विषु॑रूपे॒अह॑नी। विषु॑रूपे॒इति॒विषु॑ऽरूपे। अह॑नी॒द्यौरि॑व। अह॑नी॒इत्यह॑नी। द्यौरि॑वासि। द्यौरि॒वेति॒द्यौःऽइ॑व। अ॒सीत्य॑सि॥ विश्वा॒हि। हिमा॒याः। मा॒याअव॑सि। अव॑सिस्वधावः। स्व॒धा॒वो॒भ॒द्रा। स्व॒धा॒व॒इति॑स्वधाऽवः। भ॒द्राते॑। ते॒पू॒ष॒न्। पू॒ष॒न्नि॒ह। इ॒हरा॒तिः। र॒तिर॑स्तु। अ॒स्त्वित्य॑स्तु॥  
अ॒जाश्वः॑पशु॒पाः। अ॒जाश्व॒इत्य॒जऽअ॑श्वः। प॒शु॒पावाज॑पस्त्यः। प॒शु॒पाइति॑प॒शु॒ऽपाः। वाज॑पस्त्योधियञ्जि॒न्वः। वाज॑पस्त्य॒इति॒वाज॑ऽपस्त्यः। धि॒यं॒जि॒न्वोभुव॑ने। धि॒यं॒जि॒न्वइति॑धि॒यं॒ऽजि॒न्वः। भुव॑ने॒विश्वे॑। विश्वे॒अर्पि॑तः। अर्पि॑त॒इत्यर्पि॑तः॥ अष्ट्रां॑पू॒षा। पू॒षाशि॑थि॒रां। शि॒थि॒रामु॒र्वरी॑वृजत्। उ॒र्वरी॑वृजत्सं॒चक्षा॑णः। उ॒र्वरी॑वृज॒दित्यु॒र्वरी॑ऽवृजत्। सं॒चक्षा॑णो॒भुव॑ने। सं॒चक्षा॑ण॒इति॑सं॒ऽचक्षा॑णः। भुव॑नेदे॒वः। दे॒वई॑यते। ई॒य॒त॒इती॑यते॥  
याते॑। ते॒पू॒ष॒न्। पू॒ष॒न्नावः॑। नावो॑अ॒न्तः। अ॒न्तस्स॑मु॒द्रे। अ॒न्तरित्य॒न्तः। स॒मु॒द्रेहि॑र॒ण्ययीः॑। हि॒र॒ण्ययी॑अ॒न्तरि॑क्षे। अ॒न्तरि॑क्षे॒चर॑न्ति। चर॒न्तीति॒चर॑न्ति॥ ताभि॑र्यासि। या॒सि॒दू॒त्यां। दू॒त्यांसूर्य॑स्य। सूर्य॑स्य॒कामे॑न। कामे॑नकृतः। कृ॒त॒श्श्रवः॑। श्रव॑इ॒च्छमा॑नः। इ॒च्छमा॑न॒इती॒च्छमा॑नः॥  
पू॒षासु॒बन्धुः॑। सु॒बन्धु॑र्दि॒वः। सु॒बन्धु॒रिति॑सु॒ऽबन्धुः॑। दि॒वआपृ॑थि॒व्याः। आपृ॑थि॒व्याः। पृ॒थि॒व्याइ॒ळः। इ॒ळस्पतिः॑। पति॑र्म॒घवा॑। म॒घवा॑द॒स्मव॑र्चाः। म॒घवेति॑म॒घऽवा॑। द॒स्मव॑र्चा॒इति॑द॒स्मऽव॑र्चाः॥ यन्दे॒वासः॑। दे॒वासो॒अद॑धुः। अद॑धुस्सू॒र्यायै॑। सू॒र्यायै॒कामे॑न। कामे॑नकृतं। कृ॒तन्त॒वसं॑। त॒वसं॒स्वञ्चं॑। स्वञ्ज॒मिति॒सुऽअञ्चं॑॥ 24॥  
