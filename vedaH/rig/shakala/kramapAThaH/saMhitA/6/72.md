

  
इन्द्रा॑सोमा॒महि॑। महि॒तत्। तद्वां॑। वां॒म॒हि॒त्वं। म॒हि॒त्वंयु॒वं। म॒हि॒त्वमिति॑म॒हि॒ऽत्वं। यु॒वम्म॒हानि॑। म॒हानि॑प्रथ॒मानि॑। प्र॒थ॒मानि॑चक्रथुः। च॒क्र॒थु॒रिति॑चक्रथुः॥ यु॒वंसूर्यं॑। सूर्यं॑विवि॒दथुः॑। वि॒वि॒दथु॑र्यु॒वं। यु॒वंस्वः॑। स्व॑१॒॑र्विश्वा॑। विश्वा॒तमां॑सि। तमां॑स्यहतं। अ॒ह॒तं॒नि॒दः। नि॒दश्च॑। चेति॑च॥  
इन्द्रा॑सोमा॒वा॒सय॑थः। वा॒सय॑थउ॒षासं॑। उ॒षास॒उत्। उ॒षस॒मित्यु॒षसं॑। उत्सूर्यं॑। सूर्यं॑नयथः। न॒य॒थो॒ज्योति॑षा। ज्योति॑षास॒ह। स॒हेति॑स॒ह॥ उप॒द्यां। द्यांस्कं॒भथुः। स्कं॒भथु॒स्कम्भ॑नेन। स्कम्भ॑ने॒नाप्र॑थतं। अप्र॑थतम्पृथि॒वीं। पृ॒थि॒वीम्मा॒तरं॑। मा॒तरं॒वि। वीति॒वि॥  
इन्द्रा॑सोमा॒वहिं॑। अहि॑म॒पः। अ॒पःप॑रि॒ष्ठां। प॒रि॒ष्ठांह॒थः। प॒रि॒स्थामिति॑प॒रि॒ऽस्थां। ह॒थोवृ॒त्रं। वृ॒त्रमनु॑। अनु॑वां। वां॒द्यौः। द्यौर॑मन्यत। अ॒म॒न्यतेत्य॑मन्यत॥ प्रार्णां॑सि। अर्णां॑स्यैरयतं। ऐ॒र॒य॒तं॒न॒दीनां॑। न॒दीना॒मास॑मु॒द्राणि॑। आस॑मु॒द्राणि॑। स॒मु॒द्राणि॑पप्रथुः। प॒प्र॒थुः॒पु॒रूणि॑। पु॒रूणीति॑पु॒रूणि॑॥  
इन्द्रा॑सोमाप॒क्वं। प॒क्वमा॒मासु॑। आ॒मास्व॒न्तः। अ॒न्तर्नि। निगवां॑। गवा॒मित्। इद्द॑धतुः। द॒ध॒तु॒र्व॒क्षणा॑सु। व॒क्षाण॒स्विति॑व॒क्षणा॑सु॥ ज॒गृ॒भथु॒रन॑पिनध्दं। अन॑पिनध्दमासु। अन॑पिनध्द॒मित्य॑नपिऽनध्दं। आ॒सुरुश॑त्। रुश॑च्चि॒त्रासु॑। चि॒त्रासु॒जग॑तीषु। जग॑तीष्व॒न्तः। अ॒न्तरित्य॒न्तः॥  
इन्द्रा॑सोमायु॒वं। यु॒वम॒ङ्ग। अ॒ङ्गतरु॑त्रं। तरु॑त्रमपत्य॒साचं॑। अ॒प॒त्यसाचं॒श्रुत्यं॑। अ॒प॒त्य॒साच॒मित्य॑प॒त्य॒ऽसाचं॑। श्रुत्यं॑रराथे। र॒रा॒थे॒इति॑रराथे॥ यु॒वंशुष्मं॑। शुष्मं॒नर्यं॑। नर्यं॑चर्ष॒णिभ्यः॑। च॒र्ष॒णिभ्य॒स्सं। संवि॑व्यथुः। वि॒व्य॒थुः॒पृ॒त॒नाषाहं॑। पृ॒त॒नाषाह॑मुग्रा। पृ॒त॒ना॒सह॒मिति॑पृ॒त॒ना॒ऽसहं॑। उ॒ग्रेत्यु॑ग्रा॥ 16 ॥  
