

  
अ॒ग्निर्होता॑। होता॑न:। नो॒अ॒ध्व॒रे। अ॒ध्वे॒रेवा॒जी। वा॒जीसन्। सन्परि॑। परि॑णीयते। नी॒य॒त॒इति॑नीयते॥ दे॒वोदे॒वेषु॑। दे॒वेषु॑य॒ज्ञिय॑:। य॒ज्ञिय॒इति॑य॒ज्ञिय॑:॥  
परि॑त्रिवि॒ष्टि। त्रि॒वि॒ष्ट्य॑ध्व॒रं। त्रि॒वि॒ष्टीति॑त्रि॒ऽवि॒ष्टि। अ॒ध्व॒रंयाति॑। यात्य॒ग्नि:। अ॒ग्नीर॒थीरि॑व। र॒थीरि॒वेति॑र॒थी:ऽइ॑व॥ आदे॒वेषु॑। दे॒वेषु॒प्रय॑:। प्रयो॒दध॑त्। दध॒दिति॒दध॑त्॥  
परि॒वाज॑पति:। वाज॑पति:क॒वि:। वाज॑पति॒रिति॒वाज॑ऽपति:। क॒विर॒ग्नि:। अ॒ग्निर्ह॒व्यानि॑। ह॒व्यान्य॑क्रमीत्। अ॒क्र॒मी॒दित्य॑क्रमीत्॥ दध॒द्रत्ना॑नि। रत्ना॑निदा॒शुषे॑। दा॒शुष॒इति॑दा॒शुषे॑॥  
अ॒यंय:। यस्सृञ्ज॑ये। सृञ्ज॑येपु॒र:। पु॒रोदै॑ववा॒ते। दै॒व॒वा॒तेस॑मि॒ध्यते॑। दै॒व॒वा॒तइति॑दै॒व॒ऽवा॒ते। स॒मि॒ध्यत॒इति॑सं॒ऽइ॒ध्यते॑॥ द्यु॒माँअ॑मित्र॒दम्भ॑न:। अ॒मि॒त्र॒दम्भ॑न॒इत्य॑मि॒त्र॒ऽदम्भ॑न:॥  
अस्य॑घ। घा॒वी॒र:। वी॒रईव॑त:। ईव॑तो॒ग्ने:। अ॒ग्नेरी॑शीत। ई॒शी॒त॒मर्त्य॑:। मर्त्य॒इति॒मर्त्य॑:॥ ति॒ग्मज॑म्भस्यमी॒ळ्हुष॑:। ति॒ग्मज॑म्भ॒स्येति॑ति॒ग्मऽज॑म्भस्य। मी॒ळ्हुष॒इति॑मी॒ळ्हुष॑:॥ 15॥  
तमर्व॑न्तं। अर्व॑न्त॒न्न। नसा॑न॒सिं। सा॒न॒सिम्म॑रु॒षं। अ॒रु॒षन्न। नदि॒वः। दि॒वश्शिशुं॑। शिशु॒मिति॒शिशुं॑॥ म॒र्मृ॒ज्यन्ते॑दि॒वेदि॑वे। दि॒वेदि॑व॒इति॑दि॒वेऽदि॑वे॥  
बोध॒द्यत्। यन्मा॑। मा॒हरि॑भ्यां। हरि॑भ्याकुमा॒र:। हरि॑भ्या॒मिति॒हरि॑ऽभ्यां। कु॒मा॒रस्सा॑हदे॒व्य:। सा॒ह॒दे॒व्यइति॑सा॒ह॒ऽदे॒व्य:॥ अच्छा॒न। नहू॒त:। हू॒तउत्। उद॑रं। अर॒मित्यरं॑॥  
उ॒तत्या। त्याय॑ज॒ता। य॒ज॒ताहरी॑। हरी॑कुमा॒रात्। कु॒मा॒रात्सा॑हदे॒व्यात्। सा॒ह॒दे॒व्यादिति॑सा॒ह॒ऽदे॒व्यात्॥ प्रय॑तास॒द्य:। प्रय॒तेति॒प्रऽय॑ता। स॒द्यआद॑दे। आद॑दे। द॒द॒इति॑ददे॥  
ए॒षवां॑। वां॒दे॒वौ॒। दे॒वा॒व॒श्विना॑। अ॒श्विना॑कुमा॒रात्। कु॒मा॒रात्सा॑हदे॒व्य:। सा॒ह॒दे॒व्यइति॑सा॒ह॒ऽदे॒व्य:॥ दी॒र्घायु॑रस्तु। दी॒र्घायु॒रिति॒दी॒र्घऽआ॑यु:। अ॒स्तु॒सोम॑क:। सोम॑क॒इति॒सोम॑क:॥  
तंयु॒वं। यु॒वन्दे॑वौ। दे॒वा॒व॒श्विना॑। अ॒श्वि॒ना॒कु॒मा॒रं। कु॒मा॒रंसा॑हदे॒व्यं। सा॒ह॒दे॒व्यमिति॑सा॒ह॒ऽदे॒व्यं॥ दी॒र्घायु॑षङ्कृणॊतन। दी॒र्घायु॑ष॒मिति॑दी॒र्घऽआ॑युषं। कृ॒णॊ॒त॒नेति॑कृणॊतन॥ 16॥  
