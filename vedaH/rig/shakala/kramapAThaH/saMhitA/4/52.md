

  
प्रति॒ष्या। स्यासू॒नरी॑। सू॒नरी॒जनी॑। जनी॑व्यु॒च्छन्ती॑। व्यु॒च्छन्ती॒परि॑। व्यु॒च्छन्तीति॑वि॒ऽउ॒च्छन्ती॑। परि॒स्वसु॑:। स्वसु॒रिति॒स्वसु॑:॥ दि॒वोअ॑दर्शि। अ॒द॒र्शि॒दु॒हि॒ता। दु॒हि॒तेति॑दु॒हि॒ता॥  
अश्वे॑वचि॒त्रा। अश्वे॒वेत्यश्वा॑ऽइव। चि॒त्रारु॑षी। अरु॑षीमा॒ता। मा॒तागवां॑। गवा॑मृ॒तव॑री। ऋ॒तव॒रीत्यृ॒तऽव॑री॥ सखा॑भूत्। अ॒भू॒द॒श्विनो॑:। अ॒श्विनो॑रु॒षा:। उ॒षाइत्यु॒षा:॥  
उ॒तसखा॑। सखा॑स्य॒श्विनो॑:। अ॒श्विनो॑रु॒त। उ॒तमा॒ता। मा॒तागवां॑। गवा॑मसि। अ॒सीत्य॑सि॥ उ॒तोष॑:। उषो॒वस्व॑:। वस्व॑ईशिषे। ई॒शि॒ष॒इती॑शिषे॥  
या॒व॒यद्वे॑षसन्त्वा। य॒व॒य॒द्वे॑षस॒मिति॑य॒व॒य॒त्ऽद्वे॑षसं। त्वा॒चि॒कि॒त्वत्। चि॒कि॒त्वत्सू॑नृतावरी। सू॒नृता॑व॒रीति॑सू॒नृता॑ऽवरि॥ प्रति॒स्तोमै॑:। स्तोमै॑रभुत्स्महि। अ॒भु॒त्स्म॒हीत्य॑भुत्स्स्महि॥  
प्रति॑भ॒द्रा:। भ॒द्राअ॑दृक्षत। अ॒दृ॒क्ष॒तगवां॑। गवां॒सर्गा॑:। सर्गा॒न। नर॒श्मय॑:। र॒श्मय॒इति॑र॒श्मय॑:॥ ओषा:। उ॒षाअ॑प्रा:। अ॒प्रा॒उ॒रु। उ॒रुज्रय॑:। ज्रय॒इति॒इति॒ज्रय॑:॥  
आ॒प॒प्रुषी॑विभावरि। आ॒प॒प्रु॒षीत्या॑ऽप॒प्रुषी॑। वि॒भा॒व॒रि॒व्या॑व:। आ॒व॒र्ज्योति॑षा। ज्योति॑षा॒तम॑:। तम॒इति॒तम॑:॥ उषो॒अनु॑। अनु॑स्व॒धां। स्व॒धाम॑व। अ॒वेत्य॑व॥  
आद्यां। द्यान्त॑नोषि। त॒नो॒षि॒र॒श्मिभि॑:। र॒श्मिभि॒रान्तरि॑क्षं। ऱ॒श्मिभि॒रिति॑र॒श्मिऽभि॑:। आन्तरि॑क्षं। अ॒न्तरि॑क्षमु॒रु। उ॒रुप्रि॒यं। प्रि॒यमिति॑प्रि॒यं॥ उष॑श्शु॒क्रेण॑। शु॒क्रेण॑शो॒चिषा॑। शो॒चिषेति॑शो॒चिषा॑॥ 3॥  
