

  
स॒मु॒द्रादू॒र्मि:। ऊ॒र्मिमधु॑मान्। मधु॑माँउत्। मधु॑मा॒निति॒मधु॑ऽमान्। उदा॑रत्। आ॒र॒दुप॑। उपां॒शुना॑। अं॒शुना॒सं। सम॑मृत॒त्वं। अ॒मृ॒त॒त्वमा॑नट्। अ॒मृ॒त॒त्वमित्य॑मृ॒त॒ऽत्वं। आ॒न॒ळित्या॑नट्॥ घृ॒तस्य॒नाम॑। नाम॒गुह्यं॑। गुह्यं॒यत्। यदस्ति॑। अस्ति॑जि॒ह्वा। जि॒ह्वादे॒वानां॑। दे॒वाना॑म॒मृत॑स्य। अ॒मृत॑स्य॒नाभि॑:। नाभि॒रिति॒नाभि॑:॥  
व॒यन्नाम॑। नाम॒प्र। प्रब्र॑वाम। ब्र॒वा॒म॒घृ॒तस्य॑। घृ॒तस्या॒स्मिन्। अ॒स्मिन्य॒ज्ञे। य॒ज्ञेधा॑रयाम। धा॒र॒या॒मा॒नमो॑भि:। नमो॑भि॒रिति॒नम॑:ऽभि:॥ उप॑ब्र॒ह्मा। ब्र॒ह्माशृ॑णुवत्। शृ॒णु॒व॒च्च॒स्यमा॑नं। श॒स्यमा॑नं॒चतु॑श्शृङ्ग:। चतु॑श्शृङ्गोवमीत्। चतु॑श्शृङ्ग॒इति॒चतु॑:ऽशृङ्ग:। अ॒व॒मी॒द्गौ॒र:। गौ॒रए॒तत्। ए॒तदित्ये॒तत्॥  
च॒त्वारि॒शृङ्गा॑:। शृङ्गा॒स्त्रय॑:। त्रयो॑अस्य। अ॒स्य॒पादा॑:। पादा॒द्वे। द्वेशी॒र्षे। द्वेइति॒द्वे। शी॒र्षेस॒प्त। शी॒र्षेइति॑शी॒र्षे। स॒प्तहस्ता॑स:। हस्ता॑सोअस्य। अस्येत्यस्य॥ त्रिधा॑ब॒ध्द:। ब॒ध्दोवृ॑ष॒भ:। वृ॒ष॒भोरो॑रवीति। रो॒र॒वी॒ति॒म॒ह:। म॒होदे॒व:। दे॒वोमर्त्या॑न्। मर्त्याँ॒आवि॑वेश। आवि॑वेश। वि॒वे॒शेति॑विवेश॥  
त्रिधा॑हि॒तं। हि॒तम्प॒णिभि॑:। प॒णिभि॑र्गु॒ह्यमा॑नं। गु॒ह्यमा॑नं॒गवि॑। गवि॑दे॒वास॑:। दे॒वासो॑घृ॒तं। घृ॒तमनु॑। अन्व॑विन्दन्। अ॒वि॒न्दन्नित्य॑विन्दन्॥ इन्द्र॒एकं॑। एकं॒सूर्य॑:। सूर्य॒एकं॑। एकं॑जजान। ज॒जा॒न॒वे॒नात्। वे॒नादेकं॑। एकं॑स्व॒धया॑। स्व॒धया॒नि:। निष्ट॑तक्षु:। त॒त॒क्षु॒रिति॑ततक्षु:॥  
ए॒ताअ॑र्षन्ति। अ॒र्ष॒न्ति॒हृ॒द्यात्। हृ॒द्यात्स॑मु॒द्रात्। स॒मु॒द्राच्छ॒तव्र॑जा:। श॒तव्र॑जारि॒पुणा॑। श॒तव्र॑जा॒इति॑श॒तऽव्र॑जा:। रि॒पुणा॒न। नाव॒चक्षे॑। अ॒व॒चक्ष॒इत्य॑व॒ऽचक्षे॑॥ घृ॒तस्य॒धारा॑:। धारा॑अ॒भि। अ॒भिचा॑कशीमि। चा॒क॒शी॒मि॒हि॒र॒ण्ययः॑। हि॒र॒ण्ययो॑वेत॒स:। वे॒त॒सोमध्ये॑। मध्य॑आसां। आ॒सा॒मित्या॑सां॥ 10॥  
स॒म्यक्स्र॑वन्ति। स्र॒व॒न्ति॒स॒रित॑:। स॒रितो॒न। नधेना॑:। धेना॑अ॒न्त:। अ॒न्तर्हृ॒दा। हृ॒दामन॑सा। मन॑सापू॒यमा॑ना:। पू॒यमा॑ना॒इति॑पू॒यमा॑ना:॥ ए॒तेअ॑र्षन्ति। अ॒र्ष॒न्त्यू॒र्मय॑:। ऊ॒र्मयो॑घृ॒तस्य॑। घृ॒तस्य॑मृ॒गाइ॑व। मृ॒गाइ॑वक्षि॒पणो॑:। मृ॒गाइ॒वेति॑मृ॒गा:ऽइ॑व। क्षि॒प॒णोरीष॑माणा:। ईष॑माणा॒इतीष॑माणा:॥  
सिन्धो॑रिवप्राघ्व॒ने। सिन्धो॑रि॒वेति॒सिन्धो॑:ऽइव। प्राघ्व॒नेशू॑घ॒नास॑:। प्रा॒घ्व॒नइति॑प्र॒ऽअ॒घ्व॒ने। शू॒घ॒नासो॒वात॑प्रमिय:। वात॑प्रमिय:पतयन्ति। वात॑प्रमिय॒इति॒वात॑ऽप्रमिय:। प॒त॒य॒न्ति॒य॒ह्वा:। य॒ह्वाइति॑य॒ह्वा:॥ घृ॒तस्य॒धारा॑:। धारा॑अरु॒ष:। अ॒रु॒षोन। नवा॒जी। वा॒जीकाष्ठा॑:। काष्ठा॑भिन्दन्। भि॒न्द॒न्नू॒र्मिभि॑:। ऊ॒र्मिभि॒:पिन्व॑माना:। ऊ॒र्मिभि॒रित्यू॒र्मिऽभि॑:। पिन्व॑मान॒इति॒पिन्व॑मान:॥  
अ॒भिप्र॑वन्त। प्र॒व॒न्त॒स॒मने॑व। स॒मने॑व॒योषा॑:। स॒म॒नेवेति॑स॒म॒ना:ऽइ॑व। योषा॑:कळ्या॒ण्य॑:। क॒ळ्या॒ण्य॑१॒॑स्मय॑मानास:। स्मय॑मानासोअ॒ग्निं। अ॒ग्निमित्य॒ग्निं॥ घृ॒तस्य॒धारा॑:। धारा॑स्स॒मिध॑:। स॒मिधो॑नसन्त। स॒मिध॒इति॑सं॒ऽइध॑:। न॒स॒न्त॒ता:। ताजु॑षा॒ण:। जु॒षा॒णोह॑र्यति। ह॒र्य॒ति॒जा॒तवे॑दा:। जा॒त॒वे॒दा॒इति॑जातऽवेदा:॥  
कन्या॑इववह॒तुं। क॒न्या॑इ॒वेति॒कन्या॑:ऽइव। व॒ह॒तु॒मे॒त॒वै। ए॒त॒वाउ॑अ॒न्जिं। ऊँ॒इत्यूँ॑। अ॒ञ्य॑ञ्जा॒ना:। अ॒ञ्जा॒नाअ॒भि। अ॒भिचा॑कशीमि। चा॒क॒शी॒मीति॑चाकशीमि॥ यत्र॒सोम॑:। सोम॑स्सूयते। सू॒य॒ते॒यत्र॑। यत्र॑य॒ज्ञ:। य॒ज्ञोघृ॒तस्य॑। घृ॒तस्य॒धारा॑:। धारा॑अ॒भि। अ॒भितत्। तत्प॑वन्ते। प॒व॒न्त॒इति॑पवन्ते॥  
अ॒भ्य॑र्षत। अ॒र्ष॒त॒सु॒ष्टु॒तिं। सु॒ष्टु॒तिङ्गव्यं॑। सु॒स्तु॒तिमिति॑सु॒ऽस्तु॒तिं। गव्य॑मा॒जिं। आ॒जिम॒स्मासु॑। अ॒स्मासु॑भ॒द्रा:। भ॒द्राद्रवि॑णानि। द्रवि॑णानिधत्त। ध॒त्तेति॑धत्त॥ इ॒मंय॒ज्ञं। य॒ज्ञन्न॑यत। न॒य॒त॒दे॒वता॑। दे॒वता॑न:। नो॒घृ॒तस्य॑। घृ॒तस्य॒धारा॑:। धारा॒मधु॑मत्। मधु॑मत्पवन्ते। मधु॑म॒दिति॒मधु॑ऽमत्। प॒व॒न्त॒इति॑पवन्ते॥  
धाम॑न्ते॒विश्वं॑। विश्वं॒भुव॑नं। भुव॑न॒मधि॑। अधि॑श्रि॒तं। श्रि॒तम॒न्त:। अ॒न्तस्स॑मु॒द्रे। अ॒न्तरित्य॒न्त:। स॒मु॒द्रेहृ॒दि। हृ॒द्य१॒॑अ॒न्त:। अ॒न्तरायु॑षि। आ॒यु॒षीत्यायु॑षि॥ अ॒पामनी॑के। अनी॑केसमि॒थे। स॒मि॒थेय:। स॒मि॒थइति॑सं॒ऽइ॒थे। य॒आभृ॑त:। आभृ॑त॒स्तं। आभृ॑त॒इत्याऽभृ॑त:। तम॑श्याम। अ॒श्या॒म॒मधु॑मन्तं। मधु॑मन्तन्ते। मधु॑मन्त॒मिति॒मधु॑ऽमन्तं। त॒ऊ॒र्मिं। ऊ॒र्मिमित्यू॒र्मिं॥ 11॥  
