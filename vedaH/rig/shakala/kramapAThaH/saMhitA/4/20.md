

  
आन॑:। न॒इन्द्र॑:। इन्द्रो॑दू॒रात्। दू॒रादान॑:। आन:। न आसात्। आसादभिष्टिकृदवसे। अभिष्टिकृदित्यभिष्टिऽकृत्। अवसेयासत्। यासदुग्र:। उग्रइत्युग्र:। उग्रइत्युग्र:। ओजिष्ठेभिर्नृपति:। नृपति र्वज्रबाहु:। नृपतिइतिनृऽपति:। वज्रबाहुस्सङ्गे। वज्रबाहुरितिबज्रऽबाहु:। सङ्गेसमत्सु। सगइतिसंऽगे। समत्सुतुर्वणि:। समत्स्वितिसमत्ऽसु। तुर्वणि:पृतन्यून्। पृतन्यूनितिपृतन्यून्॥  
आन॒इन्द्रो॒हरि॑भि:। हरि॑भिर्यातु। हरि॑भि॒रिति॒हरि॑ऽभि:। या॒त्वच्छ॑। अच्छा॑र्वाची॒न:। अ॒र्वा॒ची॒नोव॑से। अव॑से॒राध॑से। राध॑सेच। चेति॑च॥ तिष्ठा॑तिव॒ज्री। व॒ज्रीम॒घवा॑। म॒घवा॑विर॒प्सी। म॒घवेति॑म॒घऽवा॑। वि॒र॒प्शीमं। वि॒र॒प्शीति॑वि॒ऽर॒प्शी। इ॒मंय॒ज्ञं। य॒ज्ञमनु॑। अनु॑न:। नो॒वाज॑सातौ। वाज॑साता॒विति॒वाज॑ऽसातौ॥  
इ॒मंय॒ज्ञं। य॒ज्ञन्त्वं। त्वम॒स्माकं॑। अ॒स्माक॑मिन्द्र। इ॒न्द्र॒पु॒र:। पु॒रोदध॑त्। दध॑त्सनिष्यसि। स॒नि॒ष्य॒सि॒क्रतुं॑। क्रतुं॑न्न:। न॒इति॑न:॥ श्व॒घ्नीव॑वज्रिन्। श्व॒घ्नीवेति॑श्व॒घ्नीऽइ॑व। व॒ज्रि॒त्स॒नये॑। स॒नये॒धना॑नां। धना॑नां॒त्वया॑। त्वया॑व॒यं। व॒यम॒र्य:। अ॒र्यआ॒जिं। आ॒जिञ्ज॑येम। ज॒ये॒मेति॑जयेम॥  
उ॒शन्नु॒षुण॑:। ऊँ॒इत्यूँ॑। स्विति॒सु। न॒स्सु॒मना॑:। सु॒मना॑उपा॒के। सु॒मना॒इति॑सु॒ऽमना॑:। उ॒पा॒केसोम॑स्य। सो॑मस्य॒नु। नुसु॑षुतस्य। सुषु॑तस्यस्वधाव:। सुसु॑त॒स्येति॒सुऽसु॑तस्य। स्व॒धा॒व॒इति॑स्वऽधाव:॥ पाइ॑न्द्र। इ॒न्द्र॒प्रति॑भृतस्य। प्रति॑भृतस्य॒मध्व॑:। प्रति॑भृत॒स्येति॒प्रति॑ऽभृतस्य। मध्व॒स्सं। समन्ध॑सा। अन्ध॑साममद:। म॒म॒द॒:पृ॒ष्ठ्ये॑न। पृ॒ष्ठ्येनेति॑पृ॒ष्ठ्ये॑न॥  
विय:। योर॑र॒प्से। र॒र॒प्सेऋषि॑भि:। ऋषि॑भि॒र्नवे॑भि:। ऋषि॑भि॒रित्यृषि॑ऽभि:। नवे॑भिर्वृ॒क्ष:। वृ॒क्षोन। नप॒क्व:। प॒क्वोरण्व॑:। रण्वो॒न। नजेता॑। जेता॒इतिजेता॑॥ मर्यो॒न। नयोषां॑। योषा॑म॒भि। अ॒भिमन्य॑मान:। मन्य॑मानो॒च्छ॑। अच्छा॑विवक्मि। वि॒व॒क्मि॒पु॒रु॒हू॒तं। पु॒रु॒हू॒तमिन्द्रं॑। पु॒रु॒हू॒तेति॑पुरुऽहूतं। इन्द्र॒मितीन्द्रं॑॥ 3॥  
गि॒रिर्न। नय:। यस्स्वत॑वान्। स्वत॑वाँऋ॒ष्व:। स्वत॑वा॒निति॒स्वऽत॑वान्। ऋ॒ष्वइन्द्र॑:। इन्द्र॑स्स॒नात्। स॒नादे॒व। ए॒वसह॑से। सह॑सेजा॒त:। जा॒तउ॒ग्र:। उ॒ग्रइत्यु॒ग्र:॥ आद॑र्ता॒वज्रं॑। आद॒र्तेत्याऽद॑र्ता। वज्रं॒स्थवि॑रं। स्थवि॑र॒न्न। नभी॒मः। भी॒मउ॒द्नेव॑। उ॒द्नेव॒कोशं॑। उ॒द्नेवेत्यु॒द्नाऽइ॑व। कोशं॒वसु॑ना। वसु॑ना॒न्यृ॑ष्टं। न्यृ॑ष्ट॒मिति॒निऽऋ॑ष्टं॥  
नयस्य॑। यस्य॑व॒र्ता। व॒र्ताज॒नुषा॑। ज॒नुषानु॑। न्व॑स्ति। अ॒स्ति॒न। नराध॑स:। राध॑सआमरी॒ता। आ॒म॒री॒ताम॒घस्य॑। आ॒म॒री॒तेत्या॒ऽम॒री॒ता। म॒घस्येति॑म॒घस्य॑॥ उ॒द्वा॒वृ॒षाणस्त॑विषीव:। उ॒द्वा॒वृ॒षाणइत्यु॒त्॒ऽव॒वृ॒षाण:। त॑विषीवउग्र। त॒वि॒षी॒व॒इति॑तविषीऽव:। उ॒ग्रास्मभ्यं॑। अ॒स्मभ्यं॑दध्दि। द॒ध्दि॒पु॒रु॒हू॒त॒। पु॒रु॒हू॒त॒रा॒य:। पु॒रु॒हू॒तेति॑पुरुऽहूत। रा॒यइति॑रा॒य:॥  
ईक्षे॑रा॒य:। रा॒यक्षय॑स्य। क्षय॑स्यचर्षणी॒नां। च॒र्ष॒णी॒नामु॒त। उ॒तव्र॒जं। व्र॒जम॑पव॒र्ता। अ॒प॒व॒र्तासि॑। अ॒प॒व॒र्तेत्य॑प॒ऽव॒र्ता। अ॒सि॒गोनां॑। गोना॒मिति॒गोनां॑॥ शि॒क्षा॒न॒रस्स॑मि॒थेषु॑। स॒मि॒थेषु॑प्र॒हावा॑न्। स॒मि॒थेष्विति॑सं॒ऽइ॒थेषु॑। प्र॒हावा॒न्वस्व॑:। प्र॒हावा॒न्निति॑प्र॒हाऽवा॑न्। वस्वो॑रा॒शिं। रा॒शिम॑भिने॒ता। अ॒भि॒ने॒तासि॑। अ॒भि॒ने॒तेत्य॑भि॒ऽने॒ता। अ॒सि॒भूरिं॑। भूरि॒मिति॒भूरिं॑॥  
कया॒तत्। तच्छृ॑ण्वे। शृ॒ण्वे॒शच्या॑। शच्या॒शचि॑ष्ठ:। शचि॑ष्ठो॒यया॑। यया॑कृ॒णॊति॑। कृ॒णॊति॒मुहु॑। मुहु॒का। काचि॑त्। चि॒दृ॒ष्व:। ऋ॒ष्वइत्यृ॒ष्व:॥ पु॒रुदा॒शुषे॑। दा॒शुषे॒विच॑यिष्ठ:। विच॑यिष्ठ॒मंह॑:। विच॑यिष्ठ॒इति॒विऽच॑यिष्ठ:। अंहोथ॑। अथा॑दधाति। द॒धा॒ति॒द्रवि॑णं। द्रवि॑णं॒यत्। यज्ज॑रि॒त्रे। ज॒रि॒त्रइति॑ज॒रि॒त्रे॥  
मान॑:। नो॒म॒र्धी॒राभ॑र। आभ॑र। भ॒रा॒द॒ध्दि। द॒ध्दितत्। तन्न॑:। न॒:प्र। प्रदा॒शुषे॑। दा॒शुषे॒दात॑वे। दात॑वे॒भूरि॑। भूरि॒यत्। यत्ते॑। त॒इति॑ते॥ नव्ये॑दे॒ष्णे। दे॒ष्णेश॒स्ते। श॒स्तेअ॒स्मिन्। अ॒स्मिन्ते॑। त॒उ॒क्थे। उ॒क्थेप्र। प्रब्र॑वाम। ब्र॒वा॒म॒व॒यं। व॒यमि॑न्द्र। इ॒न्द्र॒स्तु॒वन्त॑:। स्तु॒वन्त॒इति॑स्तु॒वन्त॑:॥  
नूष्टु॒तइ॑न्द्र॒नूगृ॑णा॒नइषं॑जरि॒त्रेन॒द्यो॒३॒॑नपी॑पे:॥ अका॑रिते॒हरिवो॒ब्रह्म॒नव्यं॑धि॒यास्या॑मर॒थ्य॑स्सदा॒सा:॥ 4॥  
