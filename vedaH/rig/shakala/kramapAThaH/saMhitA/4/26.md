

  
अ॒हम्मनु॑:। मनु॑रभव:। अ॒भ॒व॒स्सूर्य॑:। सूर्य॑श्च। चा॒हं। अ॒हङ्क॒क्षीवा॑न्। क॒क्षीवाँ॒ऋषि॑:। ऋषि॑रस्मि। अ॒स्मि॒विप्र॑:। विप्र॒इति॒विप्र॑:॥ अ॒हङ्कुत्सं॑। कुत्स॑मार्जुने॒यं। आ॒र्जु॒ने॒यन्नि। न्यृ॑ञ्जे। ऋ॒ञ्जे॒हं। अ॒हङ्क॒वि:। क॒विरु॒शना॑। उ॒शना॒पश्य॑त। पश्य॑तामा। मेति॑मा॥  
अ॒हम्भूमिं॑। भूमि॑मददां। अ॒द॒दा॒मार्या॑य। आर्या॑या॒हं। अ॒हंवृ॒ष्टिं। वृ॒ष्टिन्दा॒शुषे॑। दा॒शुषे॒मर्त्या॑य। मर्त्या॒येति॒मर्त्या॑य॥ अ॒हम॒प:। अ॒पोअ॑नयं। अ॒न॒यं॒वा॒व॒शा॒ना:। वा॒व॒शा॒नामम॑। मम॑दे॒वास॑:। दे॒वासो॒अनु॑। अनु॒केतं॑। केत॑मायन्। आ॒य॒न्नित्या॑यन्॥  
अ॒हम्पुर॑:। पुरो॑मन्दसा॒न:। म॒न्द॒सा॒नोवि। व्यै॑रं। ऐ॒रं॒नव॑। नव॑सा॒कं। सा॒कन्न॑व॒ती:। न॒व॒तीश्शम्ब॑रस्य। शम्ब॑र॒स्येति॒शम्ब॑रस्य॥ श॒त॒त॒मंवे॒श्यं॑। श॒त॒त॒ममिति॑श॒त॒ऽत॒मं। वे॒श्यं॑स॒र्वता॑ता। स॒र्वता॑ता॒दिवो॑दासं। स॒र्वता॒तेति॑स॒र्वऽता॑ता। दिवो॑दासमतिथि॒ग्वं। दिवो॑दास॒मिति॒दिव॑:ऽदासं। अ॒ति॒थि॒ग्वंयत्। अ॒ति॒थि॒ग्वमित्य॑ति॒थि॒ऽग्वं। यदावं॑। आव॒मित्यावं॑॥  
प्रसु। सुष॑:। सविभ्य॑:। विभ्यो॑मरुत:। म॒रु॒तो॒वि:। विर॑स्तु। अ॒स्तु॒प्र। प्रश्ये॒न:। श्ये॒नश्श्ये॒नेभ्य॑:। श्ये॒नेभ्य॑आशु॒पत्वा॑। आ॒शु॒पत्वेत्या॑शु॒ऽपत्वा॑॥ अ॒च॒क्रया॒यत्। यत्स्व॒धया॑। स्व॒धया॑सुप॒र्ण:। सु॒प॒र्णोह॒व्यं। सु॒प॒र्णइति॑सु॒ऽप॒र्ण:। ह॒व्यम्भर॑त्। भर॒न्मन॑वे। मन॑वेदे॒वजु॑ष्टं। दे॒वजु॑ष्ट॒मिति॑दे॒वऽजु॑ष्टं॥  
भर॒द्यदि॑। यदि॒वि:। विर॒त:। अ॒तोवेवि॑जान:। वेवि॑जान:प॒था। प॒थोरुणा॑। उ॒रुणा॒मनो॑जवा:। मनो॑जवाअसर्जि। मनो॑जवा॒इति॒मन॑:ऽजवा:। अ॒स॒र्जीत्य॑सर्जि॥ तूयं॑ययौ। य॒यौ॒मधु॑ना। मधु॑नासो॒म्येन॑। सो॒म्येनो॒त। उ॒तश्रव॑:। श्रवो॑विविदे। वि॒वि॒दे॒श्ये॒न:। श्ये॒नोअत्र॑। अत्रेत्यत्र॑॥  
ऋ॒जी॒पीश्ये॒न:। श्ये॒नोदद॑मान:। दद॑मानोअं॒शुं। अं॒शुप॑रा॒वत॑:। प॒रा॒वत॑श्शकु॒न:। प॒रा॒वत॒इति॑प॒रा॒ऽवत॑:। श॒कु॒नोम॒न्द्रं। मद॒मिति॒मदं॑॥ सोमं॑भरत्। भ॒र॒द्दा॒दृ॒हा॒ण:। दा॒दृ॒हा॒णॊदे॒वावा॑न्। द॒दृ॒हा॒णइति॑द॒दृ॒हा॒ण:। दे॒वावा॑न्दि॒व:। दि॒वोअ॒मुष्मा॑त्। अ॒मुष्मा॒दुत्त॑रात्। उत्त॑रादा॒धाय॑। आ॒दायेत्या॒ऽदाय॑॥  
आ॒दाय॑श्ये॒न:। आ॒दायेत्या॒ऽदाय॑। श्ये॒नोअ॑भरत्। अ॒भ॒र॒त्सोमं॑। सोमं॑स॒हस्रं॑। स॒हस्रं॑स॒वान्। स॒वाँअ॒युतं॑। अ॒युत॑ञ्च। च॒सा॒कं। सा॒कमिति॑सा॒कं॥ अत्रा॒पुर॑न्धि:। पुर॑न्धिरजहात्। पुर॑न्धि॒रिति॒पुरं॑ऽधि:। अ॒ज॒हा॒दरा॑ती:। अरा॑ती॒र्मदे॑। मदे॒सोम॑स्य। सोम॑स्यमू॒राः। मू॒राअमू॑र:। अमू॑र॒इत्यमू॑र:॥ 15॥  
