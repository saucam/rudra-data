

  
यस्त॒स्तम्भ॑। त॒स्तम्भ॒सह॑स:। सह॑सा॒वि। विज्म:। ज्मोअन्ता॑न्। अन्ता॒न्बृह॒स्पति॑:। बृह॒स्पति॑स्त्रिषध॒स्थ:। त्रि॒ष॒ध॒स्थोरवे॑ण। त्रि॒स॒ध॒स्थइति॑त्रि॒ऽस॒ध॒स्थ:। रवे॒णॆति॒रवे॑ण॥ तम्प्र॒त्नास॑:। प्र॒त्नास॒ऋष॑य:। ऋष॑यो॒दीध्या॑ना:। दीध्या॑ना:पु॒र:। पु॒रोविप्रा॑:। विप्रा॑दधिरे। द॒धि॒रे॒म॒न्द्रजि॑ह्वं। म॒न्द्रजि॑ह्व॒मिति॑म॒न्द्रऽजि॑ह्वं॥  
धु॒नेत॑यस्सुप्रके॒तं। धु॒नेत॑य॒इति॑धु॒नऽइ॑तय:। सु॒प्र॒के॒तम्मद॑न्त:। सु॒प्र॒केतमिति॑सु॒ऽप्र॒के॒तं। मद॑न्तो॒बृह॑स्पते। बृह॑स्पतेअ॒भि। अ॒भिये। येन॑:। न॒स्त॒त॒स्रे। त॒त॒स्रइरि॑त॒त॒स्रे॥ पृष॑न्तंसृ॒प्रं। सृ॒प्रमद॑ब्धं। अद॑ब्धमू॒र्वं। ऊ॒र्वम्बृह॑स्पते। बृह॑स्पते॒रक्ष॑तात्। रक्ष॑तादस्य। अ॒स्य॒योनिं॑। योनि॒मिति॒योनिं॑॥  
बृह॑स्पते॒या। याप॑र॒मा। प॒र॒माप॑रा॒वत्। प॒रा॒वदत॑:। प॒रा॒वत॒इति॑प॒रा॒ऽवत्। अत॒आते॑। आते॑। त॒ऋ॒त॒स्पृश॑:। ऋ॒त॒स्पृशो॒नि। ऋ॒त॒स्पृश॒इत्यृ॑त॒ऽस्पृश॑:। नि॒षे॒दु:। से॒दुरिति॑से॒दु:॥ तुभ्यं॑खा॒ता:। खा॒ताअ॑व॒ता:। अ॒व॒ताअद्रि॑दुग्धा:। अद्रि॑दुग्धा॒मध्व॑:। अद्रि॑दुग्धा॒इत्यद्रि॑ऽदुग्धा:। मध्व॑श्चोतन्ति। चो॒त॒न्त्य॒भित॑:। अ॒भितो॑विर॒प्शं। वि॒र॒प्शमिति॑वि॒ऽर॒प्शं॥  
बृह॒स्पति॑:प्रथ॒मं। प्र॒थ॒मञ्जाय॑मान:। जाय॑मानोम॒ह:। म॒होज्योति॑ष:। ज्योति॑ष:पर॒मे। प॒र॒मेव्यो॑मन्। व्यो॑म॒न्निति॒विऽओ॑मन्॥ स॒प्तास्य॑स्तुविजा॒त:। स॒प्तास्य॒इति॑स॒प्तऽआ॑स्य:। तु॒वि॒जा॒तोरवे॑ण। तु॒वि॒जा॒तइति॑तु॒वि॒ऽजा॒त:। रवे॑ण॒वि। विस॒प्तर॑श्मि:। स॒प्तर॑श्मिरधमत्। स॒प्तर॑श्मि॒रिति॑स॒प्तऽर॑श्मि:। अ॒ध॒म॒त्तमां॑सि। तमां॒सीति॒तमां॑सि॥  
ससु॒ष्टुभा॒सऋ॑क्वता। ऋक्व॑ताग॒णेन॑। ग॒णेन॑व॒लं। व॒लंरु॑रोज। रु॒रो॒ज॒फ॒लि॒गं। फ॒लि॒गंरवे॑ण। फ॒लि॒गमिति॑फ॒लि॒ऽगं। रवे॒णेति॒रवे॑ण॥ बृह॒स्पति॑रु॒स्रिया॑:। उ॒स्रिया॑हव्य॒सूद॑:। ह॒व्य॒सूद॒:कनि॑क्रदत्। ह॒व्य॒सूद॒इति॑ह॒व्य॒ऽसूद॑:। कनि॑क्रद॒द्वाव॑शती:। वाव॑शती॒रुत्। उदा॑जत्। आ॒ज॒दित्या॑जत्॥ 26॥  
ए॒वापि॒त्रे। पि॒त्रेवि॒श्वदे॑वाय। वि॒श्वदे॑वाय॒वृष्णॆ॑। वि॒श्वदे॑वा॒येति॑वि॒श्वऽदे॑वाय। वृष्णे॑य॒ज्ञै:। य॒ज्ञैर्वि॑धेम। वि॒धे॒म॒नम॑सा। नम॑साह॒विर्भि॑:। ह॒विर्भि॒रिति॑ह॒वि:ऽभि॑:॥ बृह॑स्पतेसुप्र॒जा:। सु॒प्र॒जावी॒रव॑न्त:। सु॒प्र॒जाइति॑सु॒ऽप्र॒जा:। वी॒रव॑न्तोव॒यं। वी॒रव॑न्त॒इति॑वी॒रऽव॑न्त:। व॒यंस्या॑म। स्या॒म॒पत॑य:। पत॑योरयी॒णां। र॒यी॒णामिति॑र॒यी॒णां॥  
सइत्। इद्राजा॑। राजा॒प्रति॑जन्यानि। प्रति॑जन्यानि॒विश्वा॑। प्रति॑जन्या॒नीति॒प्रति॑ऽजन्यानि। विश्वा॒शुष्मे॑ण। शुष्मे॑णतस्थौ। त॒स्था॒व॒भि। अ॒भिवी॒र्ये॑ण। वी॒र्येणेति॑वी॒र्ये॑ण॥ बृह॒स्पतिं॒य:। यस्सुभृ॑तं। सुभृ॑तम्बि॒भर्ति॑। सुभृ॑त॒मिति॒सुऽभृ॑तं। बि॒भर्ति॑वल्गू॒यति॑। व॒ल्गू॒यति॒वन्द॑ते। व॒ल्गु॒यतीति॑व॒ल्गु॒ऽयति॑। वन्द॑तेपूर्व॒भाजं॑। पू॒र्व॒भाज॒मिति॑पू॒र्व॒ऽभाजं॑॥  
सइत्। इत्क्षे॑ति। क्षे॒ति॒सुधि॑त:। सुधि॑त॒ओक॑सि। सुधि॑त॒इति॒सुऽधि॑त:। ओक॑सि॒स्वे। स्वेतस्मै॑। तस्मा॒इळा॑। इळा॑पिन्वते। पि॒न्व॒ते॒वि॒श्व॒दानीं॑ । वि॒श्व॒दानी॒मिति॑वि॒श्व॒ऽदानीं॑॥ तस्मै॒विश:। विश॑स्स्व॒यं। स्व॒यमे॒व। ए॒वान॑मन्ते। न॒म॒न्ते॒यस्मि॑न्। यस्मि॑न्ब्र॒ह्मा। ब्र॒ह्माराज॑नि। राज॑नि॒पूर्व॑:। पूर्व॒एति॑। एतीत्येति॑॥  
अप्र॑तीतोजयति। अप्र॑तीत॒इत्यप्र॑तिऽइत:। ज॒य॒ति॒सं। सन्धना॑नि। धना॑नि॒प्रति॑जन्यानि। प्रति॑जन्यान्यु॒त। प्रति॑जन्या॒निति॒प्रति॑ऽजन्यानि। उ॒तया। यासज॑न्या। सज॒न्येति॒सऽज॑न्या॥ अ॒व॒स्यवे॒य:। योवरि॑व:। वरि॑व:कृ॒णॊति॑। कृ॒णोति॑ब्र॒ह्मणे॑। ब्र॒ह्मणे॒राजा॑। राजा॒तं। तम॑वन्ति। अ॒व॒न्ति॒दे॒वा:। दे॒वाइति॑दे॒वा:॥  
इन्द्र॑श्च। च॒सो॒मं॒। सो॒मं॒पि॒ब॒तं॒। पि॒ब॒तं॒बृ॒ह॒स्प॒ते॒। बृ॒ह॒स्प॒ते॒स्मिन्। अ॒स्मिन्य॒ज्ञे। य॒ज्ञेम॑न्दसा॒ना। म॒न्द॒सा॒नावृ॑षण्वसू। वृ॒ष॒ण्व॒सू॒इति॑वृषण्ऽवसू॥ आवां॑। वां॒वि॒श॒न्तु॒। वि॒श॒न्त्विन्द॑व:। इन्द॑वस्स्वा॒भुव॑:। स्वा॒भुवो॒स्मे। स्वा॒भुव॒इति॑सु॒ऽआ॒भुव॑:। अ॒स्मेर॒यिं। अ॒स्मेइत्य॒स्मे। र॒यिंसर्व॑वीरं। सर्व॑वीरं॒नि। सर्व॑वीर॒मिति॒सर्व॑ऽवीरं। निय॑च्छतं। य॒च्छ॒त॒मिति॑यच्छतं॥  
बृह॑स्पत॒इन्द्र॑। इन्द्र॒वर्ध॑तं। वर्ध॑तन्न:। न॒स्सचा॑। सचा॒सा। सावां॑। वां॒सु॒म॒ति:। सु॒म॒तिर्भू॑तु। सु॒म॒तिरिति॑सु॒ऽम॒ति:। भू॒त्व॒स्मे। अ॒स्मेइत्य॒स्मे॥ अ॒वि॒ष्टन्धिय॑:। धियो॑जिगृ॒तं। जि॒गृ॒तम्पुर॑न्धी:। पुर॑न्धीर्जज॒स्तं। पुर॑न्धी॒रिति॒पुरं॑ऽधी:। ज॒ज॒स्तम॒र्य:। अ॒र्योव॒नुषां॑। व॒नुषा॒मरा॑ती:। अरा॑ती॒रित्यरा॑ती:॥ 27॥ ॥ इति तृतीयाष्टके सप्तमोध्याय:॥  
