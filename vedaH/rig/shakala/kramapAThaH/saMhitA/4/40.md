

  
द॒धि॒क्राव्ण॒इत्। द॒धि॒क्राव्ण॒इति॑द॒धि॒ऽक्राव्ण॑:। इदु॒नु। ऊँ॒इत्यूँ॑। नुच॑र्किराम। च॒र्कि॒रा॒म॒विश्वा॑:। विश्वा॒यत्। यन्मा॑। मा॒मु॒षस॑:। उ॒षस॑स्सूदयन्तु। सू॒द॒य॒न्त्विति॑सूदयन्तु॥ अ॒पाम॒ग्ने:। अ॒ग्नेरु॒षस॑:। उ॒षस्सू॒र्य॑स्य। सूर्य॑स्यबृह॒स्पते॑:। बृह॒स्पते॒राङ्गि॑रसस्य। आङ्गि॑रसस्यजि॒ष्णो:। जि॒ष्णोरिति॑जि॒ष्णो:॥  
सत्वा॑भरि॒ष:। भ॒रि॒षोग॑वि॒ष:। ग॒वि॒षोदु॑वन्य॒सत्। ग॒वि॒षइति॑गो॒ऽइ॒ष:। दु॒व॒न्यसच्छ्र॑व॒स्यात्। दु॒व॒न्यसदिति॑दु॒व॒न्य॒ऽसत्। श्र॒व॒स्यादि॒ष:। इ॒षउ॒षस॑:। उ॒षस॑स्तुरण्य॒सत्। तु॒र॒ण्य॒सदिति॑तु॒र॒ण्य॒ऽसत्॥ स॒त्योद्र॒व:। द्र॒वोद्र॑व॒र:। द्र॒व॒र:प॑तङ्ग॒र:। प॒त॒ङ्ग॒रोद॑धि॒क्रावा॑। द॒धि॒क्रावेषं॑। द॒धि॒क्रावेति॑द॒धि॒ऽक्रावा॑। इष॒मूर्जं॑। ऊर्जं॒स्व॑:। स्व॑र्जनत्। ज॒न॒दिति॑जनत्॥  
उ॒तस्म॑। स्मा॒स्य॒। अ॒स्य॒द्रव॑त:। द्रव॑तस्तुरण्य॒त:। तु॒र॒ण्य॒तःप॒र्णं। प॒र्णन्न। नवे:। वेरनु॑। अनु॑वाति। वा॒ति॒प्र॒ग॒र्धिन॑:। प्र॒ग॒र्धिन॒इति॑प्र॒ऽग॒र्धिन॑:॥ श्ये॒नस्ये॑व॒ध्रज॑त:। श्ये॒नस्ये॒वेति॑श्ये॒नस्य॑ऽइव। ध्रज॑तोअङ्क॒सं। अ॒ङ्क॒सम्परि॑। परि॑दधि॒क्राव्ण॑:। द॒धि॒क्राव्ण॑स्स॒ह। द॒धि॒क्राव्ण॒इति॑द॒धि॒ऽक्राव्ण॑:। स॒होर्जा। ऊ॒र्जातरि॑त्रत:। तरि॑त्रत॒इति॒तरि॑त्रत:॥  
उ॒तस्य:। स्यवा॒जी। वा॒जीक्षि॑प॒णिं। क्षि॒प॒णिन्तु॑र॒ण्यति॑। तु॒र॒ण्यति॑ग्री॒वायां॑। ग्री॒वायां॑ब॒ध्द:। ब॒ध्दोअ॑पिक॒क्षे। अ॒पि॒क॒क्षआ॒सनि॑। अ॒पि॒क॒क्षइत्य॑पि॒ऽक॒क्षे। आ॒सनीत्या॒सनि॑॥ क्रतुं॑दधि॒क्रा:। द॒धि॒क्राअनु॑। अनु॑सं॒तवी॑त्वत्। सं॒तवी॑त्वत्प॒थां। सं॒तवी॑त्व॒दिति॑सं॒ऽतवी॑त्वत्। प॒थामङ्कां॑सि। अङ्का॒स्यनु॑। अन्वा॒पणी॑फनत्। आ॒पनी॑फण॒दित्या॒ऽपनी॑फनत्॥  
हं॒सश्शु॑चिषत्। शु॒चि॒षसद्वसु॑:। शु॒चि॒सदिति॑शु॒चि॒ऽसत्। वसु॑रन्तरिक्ष॒सत्। अ॒न्त॒रिक्षध्दोता॑। अ॒न्त॒रि॒क्ष॒सदित्य॑न्तरिक्ष॒ऽसत्। होता॑वेदि॒षत्। वे॒दि॒षदति॑थि:। वे॒दि॒सदिति॑वे॒दि॒ऽसत्। अति॑थिर्दुरोण॒सत्। दु॒रो॒णसदिति॑दु॒रो॒ण॒ऽसत्॥ नृ॒षद्व॑र॒सत्। नृ॒सदिति॑नृ॒ऽसत्। व॒र॒सदृ॑त॒सत्। व॒र॒सदिति॑व॒र॒ऽसत्। ऋ॒तसद्व्यो॑म॒सत्। ऋ॒त॒सदित्यृ॑त॒ऽसत्। व्यो॒म॒सद॒ब्जा:। व्यो॒म॒सदिति॑व्यो॒म॒ऽसत्। अ॒ब्जागो॒जा:। अ॒ब्जाइत्य॒प्ऽजा:। गो॒जाऋ॑त॒जा:। गो॒जाइति॑गो॒ऽजा:। ऋ॒त॒जाअ॑द्रि॒जा:। ऋ॒त॒जाइत्यृ॑त॒ऽजा:। अ॒द्रि॒जाऋ॒तं। अ॒द्रि॒जाइत्य॑द्रि॒ऽजा:। ऋ॒तमित्यृ॒तं॥ 14॥  
