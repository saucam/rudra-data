

  
क्षेत्र॑स्य॒पति॑ना। पति॑नाव॒यं। व॒यंहि॒तेने॑व। हि॒तेने॑वजयामसि। हि॒तेने॒वेति॑हि॒तेन॑ऽइव। ज॒या॒म॒सी॒ति॑जयामसि॥ गामश्वं॑। अश्वं॑पोषयि॒त्नु। पो॒ष॒यि॒त्न्वास:। आस:। सन॑:। नो॒मृ॒ळा॒ति॒। मृ॒ळा॒ती॒दृशे॑। ई॒दृश॒इती॒दृशे॑॥  
क्षेत्र॑स्यपते। प॒ते॒मधु॑मन्तं। मधु॑मन्तमू॒र्मिं। मधु॑मन्त॒मिति॒मधु॑ऽमन्तं। ऊ॒र्मिन्धे॒नुरि॑व। धे॒नुरि॑व॒पय॑:। धे॒नुरि॒वेति॑धे॒नु:ऽइ॑व। पयो॑अ॒स्मासु॑। अ॒स्मासु॑धुक्ष्व। धु॒क्ष्वेति॑धुक्ष्व॥ म॒धु॒श्चुतं॑घृ॒तमि॑व। म॒धु॒श्चुत॒मिति॑म॒धु॒ऽश्चुतं॑। घृ॒तमि॑व॒सुपू॑तं। घृ॒तमि॒वेति॑घृ॒तंऽइ॑व। सुपू॑तमृ॒तस्य॑। सुपू॑त॒मिति॒सुऽपू॑तं। ऋ॒तस्य॑न:। न॒:पत॑य:। पत॑योमृळयन्तु। मृ॒ळ॒य॒न्त्विति॑मृळयन्तु॥  
मधु॑मती॒रोष॑धी:। मधु॑म॒तीति॒मधु॑ऽमती:। ओष॑धी॒द्याव॑:। द्याव॒आप॑:। आपो॒मधु॑मत्। मधु॑मन्न:। मधु॑म॒दिति॒मधु॑ऽमत्। नो॒भ॒व॒तु॒। भ॒व॒त्व॒न्तरि॑क्षं। अ॒न्तरि॑क्ष॒मित्य॒न्तरि॑क्षं॥ क्षेत्र॑स्य॒पति॑:। पति॒र्मधु॑मान्। मधु॑मान्न:। मधु॑मा॒निति॒मधु॑ऽमान्। नो॒अ॒स्तु॒। अ॒स्त्व॒रिष्य॑न्त:। अरि॑ष्यन्तो॒अनु॑। अन्वे॑नं। ए॒नं॒च॒रे॒म॒। च॒रे॒मे॒ति॑चरेम॥  
शु॒नंवा॒हा:। वा॒हाश्शु॒नं। शु॒नन्नर॑:। नर॑श्शु॒नं। शु॒नङ्कृ॑षतु। कृ॒ष॒तु॒लाङ्ङ्ग॑लं। लाङ्ग॑ल॒मिति॒लाङ्ग॑लं॥ शु॒नंव॑र॒त्रा। व॒र॒त्राबु॑ध्यन्तां। बु॒ध्य॒न्ता॒शु॒नं। शु॒नम॑ष्ट्रां। अ॒ष्ट्रा॒मुत्। उदि॑ङ्गय। इ॒ङ्ग॒येती॑ङ्गय॥  
शुना॑शीरावि॒मां। इ॒मांवाचं॑। वाचं॑जुषेथां। जु॒षे॒थां॒यत्। यद्दि॒वि। दि॒विच॒क्रथु॑:। च॒क्रथु॒:पय॑:। पय॒इति॒पय॑:॥ तेने॒मा। इ॒मामुप॑। उप॑सिञ्चतं। सि॒ञ्च॒त॒मिति॑सिञ्चतं॥  
अ॒र्वाची॑सुभगे। सु॒भ॒गे॒भ॒व॒। सु॒भ॒ग॒इति॑सुऽभगे। भ॒व॒सीते॑। सीते॒वन्दा॑महे। वन्दा॑महेत्वा। त्वेति॑त्वा॥ यथा॑न:। न॒स्सु॒भगा॑। सु॒भगास॑सि। अ॒स॒सि॒यथा॑। यथा॑न:। न॒स्सु॒फला॑। सु॒फलास॑सि। सु॒फ॒लेति॑सु॒ऽफला॑। अ॒स॒सीत्य॑ससि॥  
इन्द्र॒सीतां॑। सीता॒न्नि। निगृ॑ह्णातु। गृ॒ह्णा॒तु॒तां। ताम्पू॒षा। पू॒षानु॑। अनु॑यच्छतु। य॒च्छ॒त्विति॑यच्छतु॥ सान॑:। नः॒पय॑स्वती। पय॑स्वती॒दुहां॑। दुहा॒मुत्त॑रामुत्तरां। उत्त॑रामुत्तरां॒समां॑। उत्त॑रा॒मुत्त॒रेत्युत्त॑रांऽउत्तरां। समा॒मिति॒समां॑॥  
शु॒नन्न॑:। नः॒फाला॑:। फाला॒वि। विकृ॑षन्तु। कृ॒ष॒न्तु॒भूमिं॑। भूमिं॑शु॒नं। शु॒नङ्की॒नाशा॑:। की॒नाशा॑अ॒भि। अ॒भिय॑न्तु। य॒न्तु॒वाहै॑:। वाहै॒इति॒वाहै॑:॥ शु॒नम्प॒र्जन्य॑:। प॒र्जन्यो॒मधु॑ना। मधु॑ना॒पयो॑भि:। पयो॑भि॒श्शुना॑शीरा। पयो॑भि॒रिति॒पय॑:ऽभि:। शुना॑शीराशु॒नं। शु॒नम॒स्मासु॑। अ॒स्मासु॑धत्तं। ध॒त्तमिति॑ध॒त्तं॥ 9॥  
