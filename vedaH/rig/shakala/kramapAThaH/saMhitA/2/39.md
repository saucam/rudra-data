

  
ग्रावा॑णॆव॒तत्। ग्रावा॑णॆ॒वेति॒ग्रावा॑णाऽइव। तदित्। इदर्थं॑। अर्थं॑जरेथे। ज॒रे॒थे॒गृध्रे॑व। ज॒रे॒थे॒इति॑जरेथे। गृध्रे॑ववृ॒क्षं। गृध्रे॒वेति॒गृध्रा॑ऽइव। वृ॒क्षन्नि॑धि॒मन्तं॑। नि॒धि॒मन्त॒मच्छ॑। नि॒धि॒मन्त॒मिति॑नि॒धि॒ऽमन्तं॑। अच्छेत्यच्छ॑॥ ब्र॒ह्माणे॑ववि॒दथे॑। ब्र॒ह्माणे॒वेति॑ब्र॒ह्माणा॑ऽइव। वि॒दथ॑उक्थ॒शासा॑। उ॒क्थ॒शासा॑दू॒तेव॑। उ॒क्थ॒शसेत्यु॑क्थ॒ऽशसा॑। दू॒तेव॒जन्या॑। दू॒तेवेति॑दू॒ताऽइ॑व। जन्या॑पुरु॒त्रा। पु॒रु॒त्रेति॑पु॒रु॒ऽत्रा॥  
प्रा॒त॒र्यावा॑णार॒थ्ये॑व। प्रा॒त॒र्यावा॒नेति॑प्रा॒तः॒ऽयावा॑ना। र॒थ्ये॑ववी॒रा। र॒थ्ये३॒॑वेति॑र॒थ्या॑ऽइव। वी॒राजेव॑। अ॒जेव॑य॒मा। अ॒जेवेत्य॒जाऽइ॑व। य॒मावरं॑। वर॒मास॑चेथे। आस॑चेथे। स॒चे॒थे॒इति॑सचेथे॥ मेने॑इवत॒न्वा॑। मेने॑इ॒वेति॒मेने॑ऽइव। त॒न्वा॒३॒॑शुम्भ॑माने। शुम्भ॑माने॒दम्प॑तीइव। शुम्भ॑माने॒इति॒शुम्भ॑ऽमाने। दम्प॑तीवक्रतु॒विदा॑। दम्प॑तीइ॒वेति॒दम्प॑तीऽइव। क्र॒तु॒विदा॒जने॑षु। क्र॒तु॒विदेति॑क्र॒तु॒ऽविदा॑। जने॒ष्विति॒जने॑षु॥  
शृङ्गे॑वनः। शृङ्गे॒वेति॒शृङ्गा॑ऽइव। नः॒प्र॒थ॒मा। प्र॒थ॒माग॑न्तं। ग॒न्त॒म॒र्वाक्। अ॒र्वाक्च्छ॒फावि॑व। श॒फावि॑व॒जर्भु॑राणा। श॒फावि॒वेति॑श॒फौऽइ॑व। जर्भु॑राणा॒तरो॑भिः। तरो॑भि॒रिति॒तरः॑ऽभिः॥ च॒क्र॒वा॒केव॒प्रति॑। च॒क्र॒वा॒केवेति॑च॒क्र॒वा॒काऽइ॑व। प्रति॒वस्तोः॑। वस्तो॑रु॒स्रा। उ॒स्रार्वाञ्चा॑। अ॒र्वाञ्चा॑यातं। या॒तं॒र॒थ्ये॑व। र॒थ्ये॑वशक्रा। रथ्ये॒३॒॑वेति॑र॒थ्या॑ऽइव। श॒क्रेति॑शक्रा॥  
ना॒वेव॑नः। ना॒वेवेति॑ना॒वाऽइ॑व। नः॒पा॒र॒य॒तं॒। पा॒र॒य॒तं॒यु॒गेव॑। यु॒गेव॒नभ्ये॑व। यु॒गेवेति॑यु॒गाऽइ॑व। नभ्ये॑वनः। नभ्ये॒वेति॒नभ्या॑ऽइव। न॒उ॒पधीव॑। उ॒प॒धीव॑प्र॒धीव॑। उ॒प॒धीइ॒वेत्यु॑प॒धीऽइ॑व। प्र॒धीइ॒वेति॑प्र॒धीऽइ॑व॥ श्वाने॑वनः। श्वाने॒वेति॒श्वाना॑ऽइव। नो॒अरि॑षण्या। अरि॑षण्यात॒नूनां॑। त॒नूनां॒खृग॑लेव। खृग॑लेववि॒स्रसः॑। खृग॑ले॒वेति॒खृग॑लाऽइव। वि॒स्रसः॑पातं। वि॒स्रस॒इति॑वि॒ऽस्रसः॑। पा॒त॒म॒स्मान्। अ॒स्मानित्य॒स्मान्॥  
वाते॑वाजु॒र्या। वाते॒वेति॒वाता॑ऽइव। अ॒जु॒र्यान॒द्ये॑व। न॒द्ये॑वरी॒तिः। न॒द्ये॒३॒॑वेति॑न॒द्या॑ऽइव। री॒तिर॒क्षीइ॑व। अ॒क्षीइ॑वचक्षु॑षा। अ॒क्षीइ॒वेत्य॒क्षीऽइ॑व। चक्षु॒षाया॑तं। आया॑तं। या॒त॒म॒र्वाक्। अ॒र्वागित्य॒र्वाक्॥ हस्ता॑विवत॒न्वे॑। हस्ता॑वि॒वेति॒हस्तौ॑ऽइव। त॒न्वे३॒॑शम्भ॑विष्ठा। शम्भ॑विष्ठा॒पादे॑व। शम्भ॑वि॒ष्ठेति॒शंऽभ॑विष्ठा। पादे॑वनः। पादे॒वेति॒पादा॑ऽइव। नो॒न॒य॒तं॒। न॒य॒तं॒वस्यः॑। वस्यो॒अच्छ॑। अच्छेत्यच्छ॑॥ 4 ॥  
ओष्टा॑विव॒मधु॑। ओष्ठा॑वि॒वेत्योष्ठौ॑ऽइव। मध्वा॒स्ने। आ॒स्नेवद॑न्ता। वद॑न्ता॒स्तना॑विव। स्तना॑विवपिपप्यतं। स्तना॑वि॒वेति॒स्तनौ॑ऽइव। पि॒प्य॒तं॒जी॒वसे॑। जी॒वसे॑नः। न॒इति॑नः॥ ना॒से॑वनः। नासे॒वेति॒नासा॑ऽइव। न॒स्त॒न्वः॑। त॒न्वो॑रक्षि॒तारा॑। र॒क्षि॒तारा॒कर्णा॑विव। कर्णा॑विवसु॒श्रुता॑। कर्णा॑वि॒वेति॒कर्णौ॑ऽइव। सु॒श्रुता॑भूतं। सु॒श्रुतेति॑सु॒ऽश्रुता॑। भू॒त॒म॒स्मे। अ॒स्मेइत्य॒स्मे॥  
हस्ते॑वश॒क्तिं। हस्ते॒वेति॒हस्ता॑ऽइव। श॒क्तिम॒भि। अ॒भिस॑न्द॒दी। स॒न्द॒दीनः॑। स॒न्द॒दीइति॑सं॒ऽद॒दी। नः॒क्षामे॑व। क्षामे॑वनः। क्षामे॒वेति॒क्षाम॑ऽइव। न॒स्सं। सम॑जतं। अ॒ज॒तं॒रजां॑सि। रजां॒सीति॒रजां॑सि॥ इ॒मागिरः॑। गिरो॑अश्विना। अ॒श्वि॒ना॒यु॒ष्म॒यन्तीः॑। यु॒ष्म॒यन्तीः॒क्ष्णोत्रे॑णेव। यु॒ष्म॒यन्ती॒रिति॑यु॒ष्म॒ऽयन्तीः॑। क्ष्णोत्रे॑णेव॒स्वधि॑तिं। क्ष्णोत्रे॑णे॒वेति॒क्ष्णोत्रे॑णऽइव। स्वधि॑तिंसं। स्वधि॑ति॒मिति॒स्वऽधि॑तिं। संशि॑शीतं। शि॒शी॒त॒मिति॑शिशीतं॥  
ए॒तानि॑वामश्विना॒वर्ध॑नानि। वर्ध॑नानि॒ब्रह्म॑। ब्रह्म॒स्तोमं॑। स्तोमं॑गृत्सम॒दासः॑। गृ॒त्स॒म॒दासो॑अक्रन्। गृ॒त्स॒म॒दास॒इति॑गृ॒त्स॒ऽम॒दासः॑। अ॒क्र्॒नित्य॑क्रन्॥ तानि॑नरा। न॒रा॒जु॒जु॒षा॒णा। जु॒जु॒षा॒णॊप॑। उप॑यातं। या॒तं॒बृ॒हत्। बृ॒हद्व॑देमवि॒दथे॑सु॒वीराः॑॥ 5 ॥  
