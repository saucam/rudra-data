

  
उदु॒ष्यः। ऊँ॒इत्यूँ॑। स्यदे॒वः। दे॒वस्स॑वि॒ता। स॒वि॒तास॒वाय॑। स॒वाय॑शश्वत्त॒मं। श॒श्व॒त्त॒मन्तद॑पाः। श॒श्व॒त्त॒ममिति॑श॒श्व॒त्ऽत॒मं। तद॑पा॒वह्निः॑। तद॑पा॒इति॒तत्ऽअ॑पाः। वह्नि॑रस्थात्। अ॒स्था॒दित्य॑स्थात्॥ नू॒नन्दे॒वेभ्यः॑। दे॒वेभ्यो॒वि। विहि। हिधाति॑। धाति॒रत्नं॑। रत्न॒मथ॑। अथाभ॑जत्। आभ॑जत्। अभ॑जद्वी॒तिहो॑त्रं। वी॒तिहो॑त्रंस्व॒स्तौ। वी॒तिहो॑त्र॒मिति॑वी॒तिऽहो॑त्रं। स्व॒स्ताविति॑स्व॒स्तौ॥  
विश्व॑स्य॒हि। हिश्रु॒ष्टये॑। श्रु॒ष्टये॑दे॒वः। दे॒वऊ॒र्ध्वः। ऊ॒र्ध्वःप्र। प्रबा॒हवा॑। बा॒हवा॑पृ॒थुपा॑णिः। पृ॒थुपा॑णि॒स्सिस॑र्ति। पृ॒थुपा॑णि॒रिति॑पृ॒थुऽपा॑णिः। सिसि॒र्तीति॒सिसि॑र्ति॥ आप॑श्चित्। चि॒द॒स्य॒। अ॒स्य॒व्र॒ते। व्र॒तआनिमृ॑ग्राः। आनिमृ॑ग्राः। निमृ॑ग्राअ॒यं। निमृ॑ग्रा॒इति॒निऽमृ॑ग्राः। अ॒यञ्चि॑त्। चि॒द्वातः॑। वातो॑रमते। र॒म॒ते॒परि॑ज्मन्। परि॑ज्म॒न्निति॒परि॑ऽज्मन्॥  
आ॒शुभि॑श्चित्। आ॒शुभि॒रित्या॒शुऽभिः॑। चि॒द्यान्। यान्वि। विमु॑चाति। मु॒चा॒ति॒नू॒नं। नू॒नमरी॑रमत्। अरी॑रम॒दत॑मानं। अत॑मानञ्चित्। चि॒द्देतोः॑। एतो॒रित्येतोः॑॥ अ॒ह्यर्षू॑णाञ्चित्। चि॒न्नि। न्य॑यान्। अ॒याँ॒अ॒वि॒ष्यान्। अ॒वि॒ष्या॒मनु॑। अनु॑व्र॒तं। व्र॒तंस॑वि॒तुः। स॒वि॒तुर्मो॒की॑। मो॒क्यागा॑त्। आगा॑त्। अ॒गा॒दित्य॑गात्॥  
पुन॒स्सं। पुन॒रिति॒पुनः॑। सम॑व्यत्। अ॒व्य॒द्वित॑तं। वित॑तं॒वय॑न्ती। वित॑त॒मिति॒विऽत॑तं। वय॑न्तीम॒ध्या। म॒ध्याकर्तोः॑। कर्तो॒र्नि। न्य॑धात्। अ॒धा॒च्छक्म॑। शक्म॒धीरः॑। धीर॒इति॒धीरः॑॥ उत्सं॒हाय॑। सं॒हाया॑स्थात्। सं॒हायेति॑सं॒ऽहाय॑। अ॒स्था॒द्वि। व्यृ॑१॒॑तून्। ऋ॒तूँर॑दर्धः। अ॒द॒र्ध॒र॒रम॑तिः। अ॒रम॑तिस्सवि॒ता। स॒वि॒तादे॒वः। दे॒वआगा॑त् । आगा॑त्। अ॒गा॒दित्य॑गात्॥  
नानौकां॑सि। ओकां॑सि॒दुर्यः॑। दुर्यो॒विश्वं॑। विश्व॒मायुः॑। आयु॒र्वि। विति॑ष्ठते। ति॒ष्ठ॒ते॒प्र॒भ॒वः। प्र॒भ॒वश्शोकः॑। प्र॒भ॒वइति॑प्र॒ऽभ॒वः। शोको॑अग्नेः। अ॒ग्नेरित्य॒ग्नेः॥ ज्येष्ठं॑मा॒ता। मा॒तासू॒नवे॑। सु॒नवे॑भा॒गं। भा॒गमाधा॑त् । आधा॑त्। अ॒धा॒दनु॑। अन्व॑स्य। अ॒स्य॒केतं॑। केत॑मिषि॒तं। इ॒षि॒तंस॑वि॒त्रा। स॒वि॒त्रेति॑स॒वि॒त्रा॥ 2 ॥  
स॒माव॑वर्ति॒विष्ठि॑तः। स॒माव॑व॒र्तीति॑सं॒ऽआव॑वर्ति। विष्ठि॑तोजिगी॒षुः। विस्थि॑त॒इति॒विऽस्थि॑तः। जि॒गी॒षुर्विश्वे॑षां। विश्वे॑षां॒कामः॑। काम॒श्चर॑तां। चर॑ताम॒मा। अ॒माभू॑त्। अ॒भू॒दित्य॑भूत्॥ शश्वाँ॒अपः॑। अपो॒विकृ॑तं। विकृ॑तंहि॒त्वी। विकृ॑त॒मिति॒विऽकृ॑तं। हि॒त्व्यागा॑त्। आगा॑त्। अ॒गा॒दनु॑। अनु॑व्र॒तं। व्र॒तंस॑वि॒तुः। स॒वि॒तुर्दैव्य॑स्य। दैव्य॒स्येति॒दैव्य॑स्य॥  
त्वया॑हि॒तं। हि॒तमप्यं॑। अप्य॑म॒प्सु। अ॒प्स्पुभा॒गं। अ॒प्स्वित्य॒प्ऽसु। भा॒गन्धन्व॑। धन्वानु॑। अन्वामृ॑ग॒यसः॑। आमृ॑ग॒यसः॑। मृ॒ग॒यसो॒वि। वित॑स्थुः। त॒स्थु॒रिति॑तस्थुः॥ वना॑नि॒विभ्यः॑। विभ्यो॒नकिः॑। विभ्य॒इति॒विऽभ्यः॑। नकि॑रस्य। अ॒स्य॒तानि॑। तानि॑व्र॒ता। व्र॒तादे॒वस्य॑। दे॒वस्य॑सवि॒तुः। स॒वि॒तुर्मि॑नन्ति। मि॒न॒न्तीति॑मिनन्ति॥  
या॒द्रा॒ध्यं१॒॑वरु॑णः। या॒द्रा॒ध्य१॒॑मिति॑या॒त्ऽरा॒ध्यं॑। वरु॑णो॒योनिं॑। योनि॒मप्यं॑। अप्य॒मनि॑शितं। अनि॑शितं नि॒मिषि॑। अनि॑शित॒मित्यनि॑ऽशितं। नि॒मिषि॒जर्भु॑राणः। ऩि॒मिषीति॑नि॒ऽमिषि॑। जर्भु॑राण॒इति॒जर्भु॑राणः॥ विश्वो॑मार्ता॒ण्डः। मा॒र्ता॒ण्डॊव्र॒जं। व्र॒जमाप॒शुः। आप॒शुः। प॒शुर्गा॑त्। गा॒त्स्थ॒शः। स्थ॒शोजन्मा॑नि। स्थ॒शइति॑स्थ॒ऽशः। जन्मा॑निसवि॒ता। स॒वि॒तावि। व्याकः॑। आकः॑। अ॒क॒रित्य॑कः॥  
नयस्य॑। यस्येन्द्रः॑। इन्द्रो॒वरु॑णः। वरु॑णो॒न। नमि॒त्रः। मि॒त्रोव्र॒तं। व्र॒तम॑र्य॒मा। अ॒र्य॒मान। नमि॒नन्ति॑। मि॒नन्ति॑रु॒द्रः। रु॒द्रइति॑रु॒द्रः॥ नारा॑तयः। अरा॑तय॒स्तं। तमि॒दं। इ॒दंस्व॒स्ति। स्व॒स्तिहु॒वे। हु॒वेदे॒वं। दे॒वंस॑वि॒तारं॑। स॒वि॒तारं॒नमो॑भिः। नमो॑भि॒रिति॒नमः॑ऽभिः॥  
भगं॒धियं॑। धियं॑वा॒जय॑न्तः। वा॒जय॑न्तः॒पुर॑न्धिं। पुर॑न्धिं॒नरा॒शंसः॑। पुर॑न्धि॒मिति॒पुरं॑ऽधिं। नरा॒शंसो॒ग्नास्पतिः॑। ग्नास्पति॑र्नः। ग्नाःपति॒रिति॒ग्नाःपतिः॑। नो॒अ॒व्याः॒। अ॒व्या॒इत्य॑व्याः॥ आ॒येवा॒मस्य॑। आ॒यइत्या॑ऽअ॒ये। वा॒मस्य॑सङ्ग॒थे। सं॒ग॒थेर॑यी॒णां। सं॒ग॒थइति॑सं॒ऽग॒थे। र॒यी॒णाम्प्रि॒याः। प्रि॒यादे॒वस्य॑। दे॒वस्य॑सवि॒तुः। स॒वि॒तुस्स्या॑म। स्या॒मेति॑स्याम॥  
अ॒स्मभ्यं॒तत्। तद्दि॒वः। दि॒वोअ॒द्भ्यः। अ॒द्भ्यःपृ॑थि॒व्याः। अ॒द्भ्यइत्य॒त्ऽभ्यः। पृ॒थि॒व्यास्त्वया॑। त्वया॑द॒त्तं। द॒त्तङ्काम्यं॑। काम्यं॒राधः॑। राध॒आगा॑त्। आगा॑त्। अ॒गा॒दित्य॑गात्॥ शंयत्। यत्सो॒तृभ्यः॑। स्तो॒तृभ्य॑आ॒पये॑। स्तो॒तृभ्य॒इति॑स्तो॒तृऽभ्यः॑। आ॒पये॒भवा॑ति। भवा॑त्युरु॒शंसा॑य। उ॒रु॒शं॒सा॑यसवितः। उ॒रु॒शंसा॒येत्यु॑रु॒ऽशंसा॑य। स॒वि॒त॒र्ज॒रि॒त्रे। ज॒रि॒त्रइति॑ज॒रि॒त्रे॥ 3 ॥  
