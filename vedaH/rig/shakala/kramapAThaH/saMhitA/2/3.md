

  
समि॑ध्दोअ॒ग्निः। समि॑ध्द॒इति॒संऽइ॑ध्दः। अ॒ग्निर्निहिति॒विऽभगतः। निहि॑तःपृथि॒व्यां।निहि॑त॒इति॒निऽहि॑तः। पृ॒थि॒व्याम्प्र॒त्यङ्। प्र॒त्यङ्विश्वा॑नि। विश्वा॑नि॒भुव॑नानि। भुव॑नान्यस्थात्। अ॒स्था॒दित्य॑स्थात्॥ होता॑पाव॒कः। पा॒व॒कःप्र॒दिवः॑। प्र॒दिव॑स्सुमे॒धाः। प्र॒दिव॒इति॑प्र॒ऽदिवः॑। सु॒मे॒धादे॒वः। सु॒मे॒धाइति॑सु॒ऽमे॒धाः। दे॒वोदे॒वान्। दे॒वान्य॑जतु। य॒ज॒त्व॒ग्निः। अ॒ग्निरर्ह॑न्। अर्ह॒न्नित्यर्ह॑न्॥  
नरा॒शंसः॒प्रति॑। प्रति॒धामा॑नि। धामा॑न्य॒ञ्जन्। अ॒ञ्जन्ति॒स्रः। ति॒स्रोदिवः॑। दिवः॒प्रति॑। प्रति॑म॒ह्ना। म॒ह्नास्व॒र्चिः। स्व॒र्चिरिति॑सु॒ऽअ॒र्चिः॥ घृ॒त॒पृषा॒मन॑सा। घृ॒त॒पृषेति॑घृ॒त॒ऽपृषा॑। मन॑साह॒व्यं। ह॒व्यमु॒न्दन्। उ॒न्दन्मू॒र्धन्। मू॒र्धन्य॒ज्ञस्य॑। य॒ज्ञस्य॒सं। सम॑नक्तु। अ॒न॒क्तु॒दे॒वान्। दे॒वानिति॑दे॒वान्॥  
ई॒ळि॒तोअ॑ग्ने। अ॒ग्ने॒मन॑सा। मन॑सानः। नो॒अर्ह॑न्। अर्ह॑न्दे॒वान्। दे॒वान्य॑क्षि। य॒क्षि॒मानु॑षात्। मानु॑षा॒त्पूर्वः॑। पूर्वो॑अ॒द्य। अ॒द्येत्य॒द्य॥ सआव॑ह। आव॑ह। व॒ह॒म॒रुतां॑। म॒रुतां॒शर्धः॑। शर्धो॒अच्यु॑तं। अच्यु॑त॒मिन्द्रं॑। इन्द्रं॑नरः। न॒रो॒ब॒र्हि॒षदं॑। ब॒र्हि॒षदं॑यजध्वं। ब॒र्हि॒षद॒मिति॑ब॒र्हि॒ऽसदं॑। य॒ज॒ध्व॒मिति॑यजध्वं॥  
देव॑बर्हिः। ब॒र्हि॒वर्ध॑मानं। वर्ध॑मानंसु॒वीरं॑। सु॒वीरं॑स्ती॒र्णं। सु॒वीर॒मिति॑सु॒ऽवीरं॑। स्ती॒र्णंरा॒ये। रा॒येसु॒भरं॑। सु॒भरं॒वेदी॑। सु॒भर॒मिति॑सु॒ऽभरं॑। वेद्य॒स्यां। वेदी॒इति॒वेदी॑। अ॒स्यामित्य॒स्यां॥ घृ॒तेना॒क्तं। अ॒क्तंव॑सवः। व॒स॒व॒स्सी॒द॒त॒। सी॒द॒ते॒दं। इ॒दंविश्वे॑। विश्वे॑देवाः। दे॒वा॒आ॒दि॒त्याः॒। आ॒दि॒त्या॒य॒ज्ञिया॑सः। य॒ज्ञिया॑स॒इति॑य॒ज्ञिया॑सः॥  
विश्र॑यन्तां। श्र॒य॒न्तां॒मुर्वि॒या। उ॒र्वि॒याहू॒यमा॑नाः। हू॒यमा॑ना॒द्वारः॑। द्वारो॑दे॒वीः। दे॒वीसु॑प्रय॒णाः। सु॒प्रा॒य॒णानमो॑भिः। सु॒प्रा॒य॒नाइति॑सु॒प्र॒ऽअ॒य॒नाः। नमो॑भि॒रिति॒नमः॑ऽभिः॥ व्यच॑स्वती॒र्वि। विप्र॑थन्तां। प्र॒थ॒न्ता॒म॒जु॒र्याः। अ॒जु॒र्यावर्णं॑। वर्णं॑पु॒ना॒नाः। पु॒ना॒नाय॒शसं॑। य॒शसं॑सु॒वीरं॑। सु॒वीर॒मिति॑सु॒ऽवीरं॑॥ 22॥  
सा॒ध्वपां॑सि। अपां॑सिस॒नता॑। स॒नता॑नः। न॒उ॒क्षि॒ते। उ॒क्षि॒तेउ॒षासा॒नक्ता॑। उ॒क्षि॒तेइत्यु॑क्षि॒ते। उ॒षासा॒नक्ता॑व॒य्ये॑व। उ॒षसा॒नक्तेत्यु॒षसा॒नक्ता॑। व॒य्ये॑वरण्वि॒ते। व॒य्ये॒३॒॑वेति॑व॒य्या॑ऽइव। र॒ण्वि॒तेइति॑र॒ण्वि॒ते॥ तन्तुं॑त॒तं। त॒तंसं॒वय॑न्ती। सं॒वय॑न्तीसमी॒ची। सं॒वय॑न्ती॒इति॑सं॒ऽवय॑न्ती। स॒मी॒चीय॒ज्ञस्य॑। स॒मी॒चीइति॑संऽई॒ची। य॒ज्ञस्य॒पेशः॑। पेश॑स्सु॒धुघे॑। सु॒धुघे॒पय॑स्वती। सु॒धुघे॒इति॑सु॒ऽधुघे॑। पय॑स्वती॒इति॒पय॑स्वती॥  
दैव्या॒होता॑रा। होता॑राप्रथ॒मा। प्र॒थ॒मावि॒दुष्ट॑रा। वि॒दुष्ट॑रऋ॒जु। वि॒दुस्त॒रेति॑वि॒दुःऽत॑रा। ऋ॒जुय॑क्षतः। य॒क्ष॒त॒स्सं। समृ॒चा। ऋ॒चाव॒पुष्ट॑रा। व॒पुस्त॒रेति॑व॒पुःऽत॑रा॥ दे॒वान्यज॑न्तौ। यज॑न्तावृतु॒था। ऋ॒तु॒थासं। ऋ॒तु॒थेत्यृ॑तु॒ऽथा। सम॑ञ्जतः। अ॒ञ्ज॒तो॒नाभा॑। नाभा॑पृ॒थि॒व्याः। पृ॒थि॒व्याअधि॑। अधि॒सानु॑षु। सानु॑षुत्रि॒षु। त्रि॒ष्विति॑त्रि॒षु॥  
सर॑स्वतीसा॒धय॑न्ती। सा॒धय॑न्ती॒धियं॑। धियं॑नः। न॒इळा॑। इळा॑दे॒वी। दे॒वीभार॑ती। भार॑तीवि॒श्वतू॑र्तिः। वि॒श्वतू॑र्ति॒रिति॑वि॒श्वऽतू॑र्तिः॥ ति॒स्रोदे॒वीः। दे॒वीस्स्व॒धया॑। स्व॒धया॑ब॒र्हिः। ब॒र्हिरेदं। एदं। इ॒दमच्छि॑द्रं। अच्छि॑द्रम्पान्तु। पा॒न्तु॒श॒र॒णं। श॒र॒णन्नि॒षद्य॑। नि॒सद्येति॑नि॒ऽसद्य॑॥  
पि॒शङ्ग॑रूपसु॒भरः॑। पि॒शङ्ग॑रूप॒इति॑पि॒शङ्ग॑ऽरूपः। सु॒भरो॑वयो॒धाः। सु॒भर॒इति॑सु॒ऽभरः॑। व॒यो॒धाश्रु॒ष्टी। व॒यो॒धाइति॑व॒यः॒ऽधाः। श्रु॒ष्टीवी॒रः। वी॒रोजा॑यते। जा॒य॒ते॒दे॒वका॑मः। दे॒वका॑म॒इति॑दे॒व॒ऽका॑मः॥ प्र॒जान्त्वष्टा॑। प्र॒जामिति॑प्र॒ऽजां। त्वष्टा॒वि। विष्य॑तु। स्य॒तु॒नाभिं॑। नाभि॑म॒स्मे। अ॒स्मेअथ॑। अ॒स्मेइत्य॒स्मे। अथा॑दे॒वानां॑। दे॒वाना॒मपि॑। अप्ये॑तु। ए॒तु॒पाथः॑। पाथ॒इति॒पाथः॑॥  
वन॒स्पति॑रवसृ॒जन्। अ॒व॒सृ॒जन्नुप॑। अ॒व॒सृ॒ज्जन्नित्य॑व॒ऽसृ॒जन्। उप॑स्थात्। स्था॒द॒ग्निः। अ॒ग्निर्ह॒विः। ह॒विस्सू॑दयाति। सू॒द॒या॒ति॒प्र। प्रधी॒भिः। धी॒भिरिति॑धी॒भिः॥ त्रिधा॒सम॑क्तं। सम॑क्तन्नयतु। सम॑क्त॒मिति॒संऽअ॑क्तं। न॒य॒तु॒प्र॒जा॒न॒न्। प्र॒जा॒न॒न्दे॒वेभ्यः॑। प्र॒जा॒न्निति॑प्र॒ऽजा॒नन्। दे॒वेभ्यो॒दैव्यः॑। दैव्य॑शमि॒ता। श॒मि॒तोप॑। उप॑ह॒व्यं। ह॒व्यमिति॑ह॒व्यं॥  
घृ॒तम्मि॑मिक्षे। मि॒मि॒क्षे॒घृ॒तं। घृ॒तम॑स्य। अ॒स्य॒योनिः॑। योनि॑र्घृ॒ते। घृ॒तेश्रि॒तः। श्रि॒तोघृ॒तं। घृ॒तंव॑स्य। ऊँ॒इत्यूँ॑। अ॒स्य॒धाम॑। धामेति॒धाम॑॥ अ॒नु॒ष्व॒धमाव॑ह। अ॒नु॒स्व॒धमित्य॑नु॒ऽस्व॒धं। आव॑ह। व॒ह॒मा॒द॒य॑स्व। मा॒दय॑स्व॒स्वाहा॑कृतं। स्वाहा॑कृतंवृषभ। स्वाहा॑कृत॒मिति॒स्वाहा॑ऽकृतं। वृ॒ष॒भ॒व॒क्षि॒। व॒क्षि॒ह॒व्यं। ह॒व्यमिति॑ह॒व्यं॥ 23॥  
