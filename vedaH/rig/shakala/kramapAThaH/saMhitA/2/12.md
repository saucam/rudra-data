

  
योजा॒तः। जा॒ताए॒व। ए॒वप्र॑थ॒मः। प्र॒थ॒मोमन॑स्वान्। मन॑स्वान्दे॒वः। दे॒वोदे॒वान्। दे॒वान्क्रतु॑ना। क्रतु॑नाप॒र्यभू॑षत्। प॒र्यभू॑ष॒दिति॑प॒रि॒ऽअभू॑षन्॥ यस्य॒शुष्मा॑त्। शुष्मा॒द्रोद॑सी। रोद॑सी॒अभ्य॑सेतां। रोद॑सी॒इति॒रोद॑सी। अभ्य॑सेतान्नृ॒म्णस्य॑। नृ॒म्णस्य॑म॒ह्ना। म॒ह्नासः। सज॑नासः। ज॒ना॒स॒इन्द्रः॑। इन्द्र॒इतीन्द्रः॑॥  
यःपृ॑थि॒वीं। पृ॒थि॒वींव्यथ॑मानां। व्यथ॑माना॒मदृं॑हत्। अदृं॑ह॒द्यः। यःपर्व॑तान्। पर्व॑ता॒न्प्रकु॑पितान्। प्रकु॑पिताँ॒अर॑म्णात्। प्रकु॑पिता॒निति॒प्रऽकु॑पितान्। अर॑म्णा॒दित्यर॑म्णात्॥ योअ॒न्तरि॑क्षं। अ॒न्तरि॑क्षंविम॒मे। वि॒म॒मेवरी॑यः। वि॒म॒मइति॑वि॒ऽम॒मे। वरी॑यो॒यः। योद्यां। द्यामस्त॑भ्नात्। अस्त॑भ्ना॒त्सः। सज॑नास॒इन्द्रः॑॥  
योह॒त्वा। ह॒त्वाहिं॑। अहि॒मरि॑णात्। अरि॑णात्स॒प्त। स॒प्तसिन्धू॑न्। सिन्धू॒न्यः। योगाः। गाउ॒दाज॑त्। उ॒दाज॑दप॒धा। उ॒दाज॒इत्यु॒त्ऽआज॑त्। अ॒प॒धाव॒लस्य॑। अ॒प॒धेत्य॑प॒ऽधा। व॒लस्येति॑व॒लस्य॑॥ योअश्म॑नोः। अश्म॑नॊर॒न्तः। अ॒न्तर॒ग्निं। अ॒ग्निञ्ज॒जान॑। ज॒जान॑सं॒वृक्। सं॒वृक्स॒मत्सु॑। सं॒वृगिति॑सं॒ऽवृक्। स॒मत्सु॒सः। स॒मत्स्विति॑स॒मत्ऽसु॑। सज॑नास॒इन्द्रः॑॥  
येने॒मा। इ॒माविश्वा॑। विश्वा॒च्यव॑ना। च्यव॑नाकृ॒तानि॑। कृ॒तानि॒यः। योदासं॑। दासं॒वर्णं॑। वर्ण॒मध॑रं। अध॑रं॒गुहा॑। गुहाकः॑। अक॒रित्यकः॑॥ श्व॒घ्नीव॒यः। श्व॒घ्नीवेति॑श्व॒घ्नीऽइ॑व। योजि॑गी॒वान्। जि॒गी॒वाल्ल॒क्षं। ल॒क्षमाद॑त्। आद॑द॒र्यः। अ॒र्यःपु॒ष्टानि॑। पु॒ष्टानि॒सः। सज॑नास॒इन्द्रः॑॥  
यंस्म॑। स्मा॒पृ॒च्छन्ति॑। पृ॒च्छन्ति॒कुह॑। कुह॒सः। सेति॑। इति॑घो॒रं। घो॒रमु॒त। उ॒तॆं। ईं॒मा॒हुः॒। आ॒हु॒र्न। नैषः। ए॒षोअ॑स्ति। अ॒स्तीति॑। इत्ये॑नं। ए॒न॒मित्ये॑नं॥ सोअ॒र्यः। अ॒र्यःपु॒ष्टीः। पु॒ष्टीर्विज॑इव। विज॑इवमि॑नाति। विज॑इ॒वेति॒विजः॑ऽइव। आमि॑नाति। मि॒नाति॒श्रत्। श्रद॑स्मै। अ॒स्मै॒ध॒त्त॒। ध॒त्त॒सः। सज॑नास॒इन्द्रः॑॥ 7॥  
योर॒ध्रस्य॑। र॒ध्रस्य॑चोदि॒ता। चो॒दि॒तायः। यःकृ॒शस्य॑। कृ॒शस्य॒यः। योब्र॒ह्मणः॑। ब्र॒ह्मणॊ॒नाध॑मानस्य। नाध॑मान्स्यकी॒रेः। की॒रेरिति॑की॒रेः॥ यु॒क्तग्रा॑व्णॊ॒यः। यु॒क्तग्रा॑व्ण॒इति॑यु॒क्तऽग्रा॑व्णः। यो॑वि॒ता। अ॒वि॒तासु॑शि॒प्रः। सु॒शि॒प्रस्सु॒तसो॑मस्य। सु॒शि॒प्रइति॑सु॒ऽशि॒प्रः। सु॒तसो॑मस्य॒सः। सु॒तसो॑म॒स्येति॑सु॒तऽसो॑मस्य। सज॑नास॒इन्द्रः॑॥  
यस्याश्वा॑सः। अश्वा॑सःप्र॒दिवि॑। प्र॒दिवि॒यस्य॑। प्र॒दिवीति॑प्र॒ऽदिवि॑। यस्य॒गावः॑। गावो॒यस्य॑। यस्य॒ग्रामाः॑। ग्रामा॒यस्य॑। यस्य॒विश्वे॑। विश्वे॒रथा॑सः। रथा॑स॒इति॒रथा॑सः॥ यस्सूर्य॑। सूर्यं॒यं। यमु॒षसं॑। उ॒षसं॑ज॒जान॑। ज॒जान॒यः। योअ॒पां। अ॒पान्ने॒ता। ने॒तासः। सज॑नास॒इन्द्रः॑।  
यङ्क्रन्द॑सी। क्रन्द॑सीसंय॒ती। क्रन्द॑सी॒इति॒क्रन्द॑सी। सं॒य॒तीवि॒ह्वये॑ते। सं॒य॒तीइति॑सं॒ऽय॒ती। वि॒ह्वये॑ते॒परे॑। वि॒ह्वये॑ते॒इति॑वि॒ऽह्वये॑ते। परेव॑रे। अव॑रउ॒भयाः॑। उ॒भया॑अ॒मित्राः॑। अ॒मित्रा॒इत्य॒मित्राः॑॥ स॒मा॒नञ्चि॑त्। चि॒द्रथं॑। रथ॑मातस्थि॒वांसा॑। आ॒त॒स्थिवांसा॒नाना॑। आ॒त॒स्थि॒वांसेत्य॑त॒स्थि॒ऽवांसा॑। नाना॑हवेते। ह॒वे॒ते॒सः। ह॒वे॒ते॒इति॑हवेते। सज॑नास॒इन्द्रः॑॥  
यस्मा॒न्न। नऋ॒ते। ऋ॒तेवि॒जय॑न्ते। वि॒जय॑न्ते॒जना॑सः। वि॒जय॑न्त॒इति॑वि॒ऽजय॑न्ते। जना॑सो॒यं। यंयुध्य॑मानाः। युध्य॑माना॒अव॑से। अव॑से॒हव॑न्ते। हव॑न्त॒इति॒हव॑न्ते॥ योविश्व॑स्य। विश्व॑स्यप्रति॒मानं॑। प्र॒ति॒मानं॑ब॒भूव॑। प्र॒ति॒मान॒मिति॑प्र॒ति॒ऽमानं॑। ब॒भूव॒यः। योअ॑च्युत॒च्युत्। अ॒च्यु॒त॒च्युत्सः। अ॒च्यु॒त॒च्युदित्य॑च्यु॒त॒ऽच्युत्। सज॑नास॒इन्द्रः॑॥  
यश्शश्व॑तः। शश्व॑तो॒महि॑। मह्येनः॑ । एनो॒दधा॑नान्। दधा॑ना॒नमन्य॑मानान्। अम॑न्यमाना॒ञ्छर्वा॑। शर्वा॑ज॒घान॑। ज॒घानेति॑ज॒घान॑॥ यश्शर्ध॑ते। शर्ध॑ते॒न। नानु॒ददा॑ति। अ॒नु॒ददा॑तिशृ॒ध्यां। अ॒नु॒ददा॒तीत्य॑नु॒ऽददा॑ति। शृ॒ध्यांयः। योदस्योः॑। दस्यो॑र्ह॒न्ता। ह॒न्तासः। सज॑नास॒इन्द्रः॑॥ 8॥  
यश्शम्ब॑रं। शम्ब॑रं॒पर्व॑तेषु। पर्व॑तेषुक्षि॒यतं॑। क्षि॒यन्तं॑चत्वा॒रिंश्यां। च॒त्वा॒रि॒श्यांश॒रदि। श॒रद्य॒न्ववि॑न्दत्। अ॒न्ववि॑न्द॒दित्य॑नु॒ऽअवि॑न्दत्॥ ओ॒जा॒य॒मा॑नं॒यः। योअहिं॑। अहिं॑ज॒घान॑। ज॒घान॒दानुं॑। दानुं॒शया॑नं। शया॑नं॒सः। सज॑नास॒इन्द्रः॑॥  
यस्स॒प्तर॑श्मिः। स॒प्तर॑श्मिर्वृष॒भः। स॒प्तर॑श्मि॒रिति॑स॒प्तऽर॑श्मिः। वृ॒ष॒भस्तुवि॑ष्मान्। तुवि॑ष्मान॒वासृ॑जत्। अ॒वा॒सृ॑ज॒त्सर्त॑वे। अ॒वा॒सृ॑ज॒दित्य॑व॒ऽअसृ॑जत्। सर्त॑वेस॒प्त। स॒प्तसिन्धू॑न्। सिन्धू॒निति॒सिन्धू॑न्॥ योरौ॑हिणं। रौ॒हि॒णं॒वज्र॑बाहुः। वज्र॑बाहु॒र्द्यां। वज्र॑बाहु॒रिति॒वज्र॑ऽबाहुः। द्यामा॒रोह॑न्तं। आ॒रोह॑न्तं॒सः। आ॒रोह॑न्त॒मित्या॒ऽरोह॑न्तं। सज॑नास॒इन्द्रः॑॥  
द्यवा॑चित्। चि॒द॒स्मै॒। अ॒स्मै॒पृ॒थि॒वी। पृ॒थि॒वीन॑मेते। पृ॒थि॒वीइति॑पृथिवी। न॒मे॒ते॒शुष्मा॑त्। न॒मे॒ते॒इति॑नमेते। शुष्मा॑च्चित्। चि॒द॒स्य॒। अ॒स्य॒पर्व॑ताः। पर्व॑ताभयन्ते। भ॒य॒न्त॒इति॑भयन्ते॥ यस्सो॑म॒पाः। सो॒म॒पानि॑चि॒तः। सो॒म॒पाइति॑सो॒म॒ऽपाः। नि॒चि॒तोवज्र॑बाहुः। नि॒चि॒तइति॑नि॒ऽचि॒तः। वज्र॑बाहु॒र्यः। योवज्र॑हस्तः। वज्र॑हस्त॒स्सः। वज्र॑हस्त॒इति॒वज्र॑ऽहस्तः। सज॑नास॒इन्द्रः॑॥  
यस्सु॒न्वन्तं॑। सु॒न्वन्त॒मव॑ति। अव॑ति॒यः। यःपच॑न्तं। पच॑न्तं॒यः। यश्शंसं॑न्तं। शंस॑न्तं॒यः। यश्श॑शमा॒नं। श॒श॒मा॒नमू॒ती। ऊ॒तीइत्यू॒ती॥ यस्य॒ब्रह्म॑। ब्रह्म॒वर्ध॑नं। वर्ध॑नं॒यस्य॑। यस्य॒सोमः॑। सोमो॒यस्य॑। यस्ये॒दं। इ॒दंराधः॑। राध॒स्सः। सज॑नास॒इन्द्रः॑॥  
यस्सु॑न्व॒ते। सु॒न्व॒तेपच॑ते। पच॑तेदु॒ध्रः। दु॒ध्रआचि॑त्। आचि॑त्। चि॒द्वाजं॑। वाजं॒दर्द॑र्षि। दर्द॑र्षि॒सः। सकिल॑। किला॑सि। अ॒सि॒स॒त्यः। स॒त्यइति॑स॒त्यः॥ व॒यन्ते॑। त॒इ॒न्द्र॒। इ॒न्द्र॒वि॒श्वह॑। वि॒श्वह॑प्रि॒यासः॑। प्रि॒यास॑स्सु॒वीरा॑सः। सु॒वीरा॑सोवि॒दथं॑। सु॒वीरा॑स॒इति॑सु॒ऽवी॑रासः। वि॒दथ॒माव॑देम। आव॑देम। व॒दे॒मे॒ति॑वदेम॥ 9॥  
