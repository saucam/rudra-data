

  
वायो॒ये। वायो॒इति॒वायो॑। येते॑। ते॒स॒ह॒स्रिणः॑। स॒ह॒स्रिणॊ॒रथा॑सः। रथा॑स॒स्ते। तेभि॒राग॑हि। आग॑हि। ग॒हीति॑गहि॥ नि॒युत्वा॒न्त्सोम॑पीतये। सोम॑पीतय॒इति॒सोम॑ऽपीतये॥  
नि॒युत्वा॑न्वायो। वा॒य॒वाग॑हि। वा॒यो॒इति॑वायो। आग॑हि। ग॒ह्य॒यं। अ॒यंशु॒क्रः। शु॒क्रोअ॑यामि। अ॒या॒मि॒ते॒। त॒इति॑ते॥ गन्ता॑सि। अ॒सि॒सु॒न्व॒तः। सु॒न्व॒तोगृ॒हं। गृ॒हमिति॑गृ॒हं॥  
शु॒क्रस्या॒द्य। अ॒द्यगवा॑शिरः। गवा॑शिर॒इन्द्र॑वायू। गवा॑शिर॒इति॒गोऽआ॑शिरः। इन्द्र॑वायूनि॒युत्व॑तः। इन्द्र॑वायू॒इतीन्द्र॑ऽवायू। नि॒युत्व॑त॒इति॑नि॒युत्व॑तः॥ आया॑तं॒। या॒तं॒पिब॑तं। पिब॑तन्नरा। न॒रेति॑नरा॥  
अ॒यंवां॑। वां॒मि॒त्रा॒व॒रु॒णा॒। मि॒त्रा॒व॒रु॒णा॒सु॒तः। सु॒तस्सोमः॑। सोम॑ऋतावृधा। ऋ॒त॒वृ॒धेत्यृ॑तऽवृधा॥ ममेत्। इदि॒ह। इ॒हश्रु॑तं। श्रु॒तं॒हवं॑। हव॒मिति॒हवं॑॥  
राजा॑ना॒वन॑भिद्रुहा। अन॑भिद्रुहाध्रु॒वे। अन॑भिद्रु॒हेत्यन॑भिऽद्रुहा। ध्रु॒वेसद॑सि। सद॑स्युत्त॒मे। उ॒त्त॒मइत्यु॑त्ऽत॒मे॥ सह॑स्रस्थूणआसाते। स॒हस्र॑स्थूण॒इति॑स॒हस्र॑ऽस्थूणॆ। आ॒सा॒ते॒इत्या॑साते॥ 7 ॥  
तास॒म्राजा॑घृ॒तसू॑तीआ॒दि॒त्यादानु॑न॒स्पती॑। सचे॑ते॒अन॑वह्वरं। सचे॑ते॒इति॒सचे॑ते। अन॑वह्वर॒मित्य॑नवऽह्वरं॥  
गोम॑दू॒षु। ऊँ॒इत्यूँ॑। सुना॑सत्या। ना॒स॒त्या॒श्वा॑वत्। अश्वा॑वद्यातं। अश्व॑व॒दित्यश्व॑ऽवत्। या॒त॒म॒श्वि॒ना॒। अ॒श्वि॒नेत्य॑श्विना॥ व॒र्तीरु॑द्रा। रु॒द्रा॒नृ॒पाय्यं॑। नृ॒पाय्य॒मिति॑नृ॒ऽपाय्यं॑॥  
नयत्। यत्परः॑। परो॒न। नान्त॑रः। अन्त॑रआद॒धर्ष॑त्। आ॒द॒धर्ष॑द्वृषण्वसू। आ॒द॒धर्ष॒दित्या॑द॒धर्ष॑त्। वृ॒ष॒ण्व॒सू॒इति॑वृषण्ऽवसू॥ दु॒श्शंसो॒मर्त्यः॑। दु॒श्शंस॒इति॑दुः॒ऽशंसः॑। मर्त्यो॑रि॒पुः। रि॒पुरिति॑रि॒पुः॥  
तानः॑। न॒आवो॑ह्ळं। वो॒ह्ळ॒म॒श्वि॒ना॒। अ॒श्वि॒ना॒र॒यिं। र॒यिम्पि॒शङ्ग॑सन्दृशं। पि॒शङ्ग॑सन्दृशमिति॑पि॒शङ्ग॑ऽसन्दृशं॥ धिष्ण्या॑वरिवो॒विदं॑। व॒रि॒वो॒विद॒मिति॑व॒रि॒वः॒ऽविदं॑॥  
इन्द्रो॑अ॒ङ्गं। अ॒ङ्गम॒हत्। म॒हद्भ्य॒यं। भ॒यम॒भि। अ॒भीषत्। सदप॑। अप॑चुच्युवत्। चु॒च्यु॒व॒दिति॑चुच्युवत्॥ सहि। हिस्थि॒रः। स्थि॒रोविच॑र्षणिः। विच॑र्षणि॒रिति॒विऽच॑र्षणिः॥ 8 ॥  
इन्द्र॑श्च। च॒मृ॒ळया॑ति। मृ॒ळया॑तिनः। नो॒न। ननः॑। नः॒प॒श्चात्। प॒श्चाद॒घं। अ॒घन्न॑शत्। न॒श॒दिति॑नशत्॥ भ॒द्रम्भ॑वाति। भ॒वा॒ति॒नः॒। नः॒पु॒रः। पु॒रइति॑पु॒रः॥  
इन्द्र॒आशा॑भ्यः। आशा॑भ्य॒स्परि॑। परि॒सर्वा॑भ्यः। सर्वा॑भ्यो॒अभ॑यं। अभ॑यङ्करत्। क॒र॒दिति॑करत्॥ जेता॒शत्रू॑न्। शत्रू॒न्विच॑र्षणिः। विच॑र्षणि॒रिति॒विऽच॑र्षणिः॥  
विश्वे॑देवासः। दे॒वा॒स॒आग॑त। आग॑त। ग॒त॒शृ॒णु॒त। शृ॒णु॒तामे॑। म॒इ॒मं। इ॒मंहवं॑। हव॒मिति॒हवं॑॥ एदं। इ॒दम्ब॒र्हिः। ब॒र्हिर्नि। निषी॑दत। सी॒द॒तेति॑सीदत॥  
ती॒व्रोवः॑। वो॒मधु॑मान्। मधु॑माँअ॒यं। मधु॑मा॒निति॒मधु॑ऽमान्। अ॒यंशु॒नहो॑त्रेषु। शु॒नहो॑त्रेषुमत्स॒रः। शु॒नहो॑त्रे॒ष्विति॑शु॒नऽहो॑त्रेषु। म॒त्स॒रइति॑म॒त्स॒रः॥ ए॒तम्पि॑बत। पि॒ब॒त॒काम्यं॑। काम्य॒मिति॒काम्यं॑॥  
इन्द्र॑ज्येष्ठा॒मरु॑द्गणा॒देवा॑सः॒पूष॑रातयः॥ विश्वे॒मम॑श्रुता॒हवं॑॥ 9 ॥  
अम्बि॑तमे॒नदी॑तमे। अम्बि॑तम॒इत्यम्बि॑ऽतमे। नदी॑तमे॒देवितमे। नदी॑तम॒इति॒नदी॑ऽतमे। देवि॑तमे॒सर॑स्वति। देवि॑तम॒इति॒देवि॑ऽतमे। सर॑स्व॒तीति॒सर॑स्वति॥ अ॒प्र॒श॒स्ताइ॑वस्मसि। अ॒प्र॒श॒स्ताइ॒वेत्य॑प्र॒श॒स्ताः॒ऽइ॑व। स्म॒सि॒प्रश॑स्तिं। प्रश॑स्तिमम्ब। प्रश॑स्ति॒मिति॒प्रऽश॑स्तिं। अ॒म्ब॒नः॒। न॒स्कृ॒धि॒। कृ॒धीति॑कृधि॥  
त्वेविश्वा॑। विश्वा॑सरस्वति। स॒र॒स्व॒ति॒श्रि॒ता। श्रि॒तायूं॑षि। आयूं॑षिदे॒व्यां। दे॒व्यामिति॑दे॒व्यां॥ शु॒नहो॑त्रेषुमत्स्व। शु॒नहो॑त्रे॒ष्विति॑शु॒नऽहो॑त्रेषु। म॒त्स्व॒प्र॒जां। प्र॒जान्दे॑वि। प्र॒जामिति॑प्र॒ऽजां। दे॒वि॒दि॒दि॒ढ्ढि॒। दि॒दि॒ढ्ढि॒नः॒। न॒इति॑नः॥  
इ॒माब्रह्म॑। ब्रह्म॑सरस्वति। स॒र॒स्व॒ति॒जु॒षस्व॑। जु॒षस्व॑वाजिनीवति। वा॒जि॒नी॒व॒तीति॑वीजिनीऽवति॥ याते॑। ते॒मन्म॑। मन्म॑गृत्सम॒दाः। गृ॒त्स॒म॒दाऋ॑तावरि। गृ॒त्स॒म॒दाइति॑गृ॒त्स॒ऽम॒दाः। ऋ॒ता॒व॒रि॒प्रि॒या। ऋ॒त॒व॒रीत्यृ॑तऽवरि। प्रि॒यादे॒वेषु॑। दे॒वेषु॒जुह्व॑ति। जुह्व॒तीति॒जुह्व॑ति॥  
प्रेतां॑। इ॒तां॒य॒ज्ञस्य॑। य॒ज्ञस्य॑शं॒भुवा॑। शं॒भुवा॑यु॒वा। शं॒भुवेति॑शं॒ऽभुवा॑। यु॒वामित्। इदावृ॑णीमहे। आवृ॑णीमहे। वृ॒णी॒म॒ह॒इति॑वृणीमहे॥ अ॒ग्निञ्च॑। च॒ह॒व्य॒वाह॑नं। ह॒व्य॒वाह॑न॒मिति॑ह॒व्य॒ऽवाह॑नं॥  
द्यावा॑नः। नः॒पृ॒थि॒वी। पृ॒थि॒वीइ॒मं। पृ॒थि॒वीइति॑पृ॒थि॒वी। इ॒मंसि॒ध्रं। सि॒ध्रम॒द्य। अ॒द्यदि॑वि॒श्पृशं॑। दि॒वि॒श्पृश॒मिति॑दि॒वि॒ऽश्पृशं॑॥ य॒ज्ञन्दे॒वेषु॑। दे॒वेषु॑यच्छतां। य॒च्छ॒ता॒मिति॑यच्छतां॥  
आवां॑। वा॒मु॒पस्थं॑। उ॒पस्थ॑मद्रुहा। उ॒पस्थ॒मित्यु॒पऽस्थं॑। अ॒द्रु॒हा॒दे॒वाः। दे॒वास्सी॑दन्तु। सी॒द॒न्तु॒य॒ज्ञियाः॑। य॒ज्ञिया॒इति॑य॒ज्ञियाः॑॥ इ॒हाद्य। अ॒द्यसोम॑पीतये। सोम॑पीतय॒इति॒सोम॑ऽपीतये॥ 10 ॥  
