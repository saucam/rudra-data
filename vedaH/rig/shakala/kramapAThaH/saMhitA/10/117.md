

  
नवै। वाउ॑दे॒वा:। ऊँ॒इत्यूँ॑। दे॒वा:क्षुधं॑। क्षुध॒मित्। इद्व॒धं। व॒धन्द॑दु:। द॒दु॒रु॒त। उ॒ताशि॑तं। आशि॑त॒मुप॑। उप॑गच्छन्ति। ग॒च्छ॒न्ति॒मृ॒त्यव॑:। मृ॒त्यव॒इति॑मृ॒त्यव॑:॥ उ॒तोर॒यि:। र॒यि:पृ॑ण॒त:। पृ॒ण॒तोन। नोप॑। उप॑दश्यति। द॒श्य॒त्यु॒त। उ॒तापृ॑णन्। आपृ॑णन्मर्डि॒तारं॑। म॒र्डि॒तार॒न्न। नवि॑न्दते। वि॒न्द॒त॒इति॑विन्दते॥  
यआ॒ध्राय॑। आ॒ध्राय॑चकमा॒नाय॑। च॒क॒मा॒नाय॑पि॒त्व:। पि॒त्वोन्न॑वान्। अन्न॑वा॒न्त्सन्। अन्न॑वा॒नित्यन्न॑ऽवान्। सन्र॑फि॒ताय॑। र॒फि॒तायो॑पज॒ग्मुषे॑। उ॒प॒जग्मुष॒इत्यु॑प॒ऽज॒ग्मुषे॑॥ स्थि॒रम्मन॑:। मन॑:कृणु॒ते। कृ॒णु॒तेसेव॑ते। सेव॑तेपु॒रा। पु॒रोतो। उ॒तोचि॑त्। उ॒तोइत्यु॒तो। चि॒त्स:। सम॑र्डि॒तारं॑। म॒र्डि॒तार॒न्न। नवि॑न्दते। वि॒न्द॒त॒इति॑विन्दते॥  
सइत्। इद्भोज॑:। भोजो॒य:। योगृ॒हवे॑। गृ॒हवे॒ददा॑ति। ददा॒त्यन्न॑कामाय। अन्न॑कामाय॒चर॑ते। अन्न॑कामा॒येत्यन्नं॑ऽकामाय। चर॑तेकृ॒शाय॑। कृ॒शायेति॑कृ॒शाय॑॥ अर॑मस्मै। अ॒स्मै॒भ॒व॒ति॒। भ॒व॒ति॒याम॑हूतौ। याम॑हूतावु॒ता। याम॑हूता॒विति॒याम॑ऽहूतौ। उ॒ताप॒रीषु॑। अ॒प॒रीषु॑कृणुते। कृ॒णु॒ते॒सखा॑यं। सखा॑य॒मिति॒सखा॑यं॥  
नस:। ससखा॑। सखा॒य:। योन। नददा॑ति। ददा॑ति॒सख्ये॑। सख्ये॑सचा॒भुवे॑। स॒चा॒भुवे॒सच॑मानाय। स॒चा॒भुव॒इति॑स॒चा॒ऽभुवे॑। सच॑मानायपि॒त्व:। पि॒त्वइति॑पि॒त्व:॥ अपा॑स्मात्। अ॒स्मा॒त्प्र। प्रेया॑त्। इ॒या॒न्न। नतत्। तदोक॑:। ओको॑अस्ति। अ॒स्ति॒पृ॒णन्तं॑। पृ॒णन्त॑म॒न्यं। अ॒न्यमर॑णं। अर॑णञ्चित्। चि॒दि॒च्छे॒त्। इ॒च्छेदिती॑च्छेत्॥  
पृ॒णी॒यादित्। इन्नाध॑मानाय। नाध॑मानाय॒तव्या॑न्। तव्या॒न्द्राघी॑यांसं। द्राघी॑यांस॒मनु॑। अनु॑पश्येत। प॒श्ये॒त॒पन्थां॑। पन्था॒मिति॒पन्थां॑॥ ओहि। ओइत्यो। हिवर्त॑न्ते। वर्त॑न्ते॒रथ्ये॑व। रथ्ये॑वच॒क्रा। रथ्ये॒वेति॒रथ्या॑ऽइव। च॒क्रान्यम॑न्यं। अ॒न्यम॑न्य॒मुप॑। अ॒न्यम॑न्य॒मित्य॒न्यंऽअ॑न्यं। उप॑तिष्ठन्त। ति॒ष्ठ॒न्त॒राय॑:। राय॒इति॒राय॑:॥22॥  
मोघ॒मन्नं॑। अन्नं॑विन्दते। वि॒न्द॒ते॒अप्र॑चेता:। अप्र॑चेतास्स॒ख्यं। अप्र॑चेता॒इत्यप्र॑ऽचेता:। स॒ख्यम्ब्र॑वीमि। ब्र॒वी॒मि॒व॒ध:। व॒धइत्। इत्स:। सतस्य॑। तस्येति॒तस्य॑॥ नार्य॒मणं॑। अ॒र्य॒मणं॒पुष्य॑ति। पुष्य॑ति॒नो। नोसखा॑यं। नोइति॒नो। सखा॑यं॒केव॑लाघ:। केव॑लाघोभवति। केव॑लाघ॒इति॒केव॑लऽअघ:। भ॒व॒ति॒के॒व॒ला॒दी। के॒व॒लादीति॑के॒व॒ल॒ऽआ॒दी॥  
कृ॒षन्नित्। इत्फाल॑:। फाल॒आशि॑तं। आशि॑तङ्कृणोति। कृ॒णो॒ति॒यन्। यन्नध्वा॑नं। अध्वा॑न॒मप॑। अप॑वृङ्क्ते। वृं॒क्ते॒च॒रित्रै॑:। च॒रित्रै॒रिति॑च॒रित्रै॑:॥ वद॑न्ब्र॒ह्मा। ब्र॒ह्माव॑दत:। अ॒व॒द॒तो॒वनी॑यान्। वनी॑यान्पृ॒णन्। पृ॒णन्ना॒पि:। आ॒पिरपृ॑णन्तं। अपृ॑णन्तम॒भि। अ॒भिष्या॑त्। स्या॒दिति॑स्यात्॥  
एक॑पा॒द्भूय॑:। एक॑पा॒दित्येक॑ऽपात्। भूयो॑द्वि॒पद॑:। द्वि॒पदो॒वि। विच॑क्रमे। द्वि॒पद॒इति॑द्वि॒ऽपद॑:। विच॑क्रमे। च॒क्र॒मे॒द्वि॒पात्। द्वि॒पात्त्रि॒पादं॑। दि॒पादिति॑द्वि॒ऽपात्। त्रि॒पाद॑म॒भि। त्रि॒पाद॒मिति॑त्रि॒ऽपादं॑। अ॒भ्ये॑तिप॒श्चात्। ए॒ति॒प॒श्चात्। प॒श्चादिति॑प॒श्चात्॥ चतु॑ष्पादेति। चतु॑:पादिति॒चतु॑:ऽपात्। ए॒ति॒द्वि॒पदां॑। द्वि॒पदा॑मभिस्व॒रे। द्वि॒पदा॒मिति॑द्वि॒ऽपदां॑। अ॒भि॒स्व॒रेसं॒पश्य॑न्। अ॒भि॒स्व॒रन्नित्य॑भि॒ऽस्वर॑न्। सं॒पश्य॑न्पं॒क्ती:। सं॒पश्य॒न्निति॑सं॒ऽपश्य॑न्। पं॒क्तीरु॑प॒तिष्ठ॑माण:। उ॒प॒तिष्ठ॑मान॒इत्यु॑प॒ऽतिष्ठ॑मान:॥  
स॒मौचि॑त्। चि॒ध्दस्तौ॑। हस्तौ॒न। नस॒मं। स॒मंवि॑विष्ट:। वि॒वि॒ष्ट॒स्सम्मा॒तरा॑। सं॒मा॒तरा॑चित्। सं॒मा॒रेति॑सं॒ऽमा॒तरा॑। चि॒न्न। नस॒मं। स॒मन्दु॑हाते। दु॒हा॒ते॒इति॑दुहाते॥ य॒मयो॑श्चित्। चि॒न्न। नस॒मा। स॒मावी॒र्या॑णि। वी॒र्या॑णिज्ञा॒ती। ज्ञा॒तीचि॑त्। ज्ञा॒तीइति॑ज्ञा॒ती। चि॒त्सन्तौ॑। सन्तौ॒न। नसं॒मं। स॒मम्पृ॑णीत:। पृ॒णी॒त॒इति॑पृणीत:॥23 ॥  
