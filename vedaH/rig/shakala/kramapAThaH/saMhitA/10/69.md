

  
भ॒द्राअ॒ग्ने:। अ॒ग्नेर्व॑ध्र्यश्व॒स्य॑। व॒ध्र्य॒श्व॒स्य॑सं॒दृश॑:। व॒ध्र॒श्व॒स्येति॑व॒ध्रि॒ऽअ॒श्वस्य॑। सं॒दृशो॑वा॒मी। सं॒दृश॒इति॑सं॒ऽदृश॑:। वा॒मीप्रणी॑ति:। प्रणी॑तिस्सु॒रणा॑:। प्रणी॑ति॒रिति॒प्रऽनी॑ति:। सु॒रणा॒उपे॑तय:। सु॒रणा॒इति॑सु॒ऽरणा॑:। उपे॑तय॒इत्युप॑ऽइतय:॥ यदीं॑। ईं॒सु॒मि॒त्रा:। सु॒मि॒त्राविश॑:। सु॒मि॒त्राइति॑सु॒ऽमि॒त्रा:। विशो॒अग्रे॑। अग्र॑इ॒न्धते॑। इ॒न्धते॑घृ॒तेन॑। घृ॒तेनाहु॑त:। आहु॑तोजरते। आहु॑त॒इत्याऽहु॑त:। ज॒र॒ते॒दवि॑द्युतत्। दवि॑द्युत॒दिति॒दवि॑द्युतत्॥  
घृ॒तम॒ग्ने:। अ॒ग्नेर्व॑ध्रिय॒स्वस्य॑। व॒ध्र्य॒श्वस्य॒वर्ध॑नं। व॒ध्र्य॒श्वस्येति॑व॒ध्रि॒ऽअ॒श्वस्य॑। वर्ध॑नङ्घृ॒तं। घृ॒तमन्नं॑। अन्नं॑घृ॒तं। घृ॒तव्व॑स्य। ऊँ॒इत्यूँ॑। अ॒स्य॒मेद॑नं। मेद॑नमिति॒मेद॑नं॥ घृ॒तेनाहु॑त:। आहु॑तउर्वि॒या। आहु॑त॒इत्याऽहु॑त:। उ॒र्वि॒यावि। विप॑प्रथे। प॒प्र॒थे॒सूर्य॑इव। सूर्य॑इवरोचते। सूर्य॑इ॒वेति॒सूर्य॑:ऽइव। रो॒च॒ते॒स॒र्पिरा॑सुति:। स॒र्पिरा॑सुति॒रिति॑स॒र्पि:ऽआ॑सुति:॥  
यत्ते॑। ते॒मनु॑:। मनु॒र्यत्। यदनी॑कं। अनी॑कंसुमि॒त्र:। सु॒मि॒त्रस्स॑मी॒धे। सु॒मि॒त्रइति॑सु॒ऽमि॒त्र:। स॒मी॒धेअ॑ग्ने। अ॒ग्ने॒तत्। तदि॒दं। इ॒दन्नवी॑य:। नवी॑य॒इति॒नवी॑य:॥ सरे॒वत्। रे॒वच्छो॑च। शो॒च॒स:। सगिर॑:। गिरो॑जुषस्व। जु॒ष॒स्व॒स:। सवाजं॑। वाजं॑दर्षि। द॒र्षि॒स:। सइ॒ह। इ॒हश्रव॑:। श्रवो॑धा:। धा॒इति॑धा:॥  
यन्त्वा॑। त्वा॒पूर्वं॑। पूर्व॑मीळि॒त:। मी॒ळि॒तोव॑ध्य्र॒श्व:। व॒ध्य्र॒श्वस्स॑मी॒धे। व॒ध्य्र॒श्वइति॑व॒ध्रि॒ऽअ॒श्व:। स॒मी॒धेअ॑ग्ने। स॒मी॒धइति॑सं॒ऽई॒धे। अ॒ग्नेस:। सइ॒दं। इ॒दञ्जु॑षस्व। जु॒ष॒स्वेति॑जुषस्व॥ सन॑:। न॒स्ति॒पा:। स्ति॒पाउ॒त। स्ति॒पाइति॑स्ति॒ऽपा:। उ॒तभ॑व। भ॒वा॒त॒नू॒पा:। त॒नू॒पादा॒त्रं। त॒नू॒पाइति॑त॒नू॒ऽपा:। दा॒त्रंर॑क्षस्व। र॒क्ष॒स्व॒यत्। यदि॒दं। इ॒दन्ते॑। ते॒अ॒स्मे। अ॒स्मेइत्य॒स्मे॥  
भवा॑द्यु॒म्नी। द्यु॒म्नीवा॑ध्य्रश्व। वा॒ध्य्र॒श्वो॒त। वा॒ध्य्र॒श्व॒इति॑वाध्रिऽअश्व। उ॒तगो॒पा:। गो॒पामा। मात्वा॑। त्वा॒तारी॑त्। तारी॑द॒भिमा॑ति:। अ॒भिमा॑ति॒र्जना॑नां। अ॒भिमा॑ति॒रित्य॒भिऽमा॑ति:। जना॑ना॒मिति॒जना॑नां॥ शूर॑इवधृ॒ष्णु:। शूर॑इ॒वेति॒शूर॑:ऽइव। धृ॒ष्णुच्यवा॑न:। च्यवा॑नस्सुमि॒त्र:। सु॒मि॒त्र:प्र। प्रनु। नुवो॑चं। वो॒चं॒वाध्र्य॑श्वस्य। वाध्र्य॑श्वस्येति॒वाध्रि॑ऽअश्व॑स्य। नामेति॒नाम॑॥  
सम॒ज्रया॑। अ॒ज्रया॑पर्वत्या। प॒र्व॒त्या३॒॑वसू॑नि। वसू॑नि॒दासा॑। दासा॑वृ॒त्राणि॑। वृ॒त्राण्यार्या॑। आर्या॑जिगेथ। जि॒गे॒थेति॑जिगेथ॥ शूर॑इवधृ॒ष्णुश्च्यव॑नो॒जना॑नां। जना॑नां॒त्वं। त्वमते॑ग्ने। अ॒ग्ने॒पृ॒त॒ना॒यून्। पृ॒त॒ना॒यूँर॑यत्तेचभि।पृ॒त॒ना॒यूनिति॑पृ॒त॒ना॒ऽयून्। अ॒भिष्या॑:। स्या॒इति॑स्या:॥19॥  
दी॒र्घत॑न्तुर्बृ॒हदु॑क्षा। दी॒र्घत॑न्तु॒रिति॑दी॒र्घऽत॑न्तु:। बृ॒हदु॑क्षा॒यं। अ॒यम॒ग्नि:। अ॒ग्निस॒हस्र॑स्तरी:। स॒हस्र॑स्तरीश्श॒थनी॑थ:। स॒हस्र॑स्तरी॒रिति॑स॒हस्र॑ऽस्तरी:। श॒थनी॑थ॒ऋभ्वा॑। श॒थनी॑थ॒इति॑श॒थऽनी॑थ:। ऋभ्वेत्यृभ्वा॑॥ द्यु॒मान्द्यु॒मत्सु॑। द्यु॒मानिति॑द्यु॒ऽमान्। द्यु॒मत्सु॒नृभि॑:। द्यु॒मत्स्विति॑द्यु॒मत्ऽसु॑। नृभि॑र्मृ॒ज्यमा॑न:। नृभि॒रिति॒नृऽभि॑:। मृ॒ज्यमा॑नस्सुमि॒त्रेषु॑। सु॒मि॒त्रेषु॑दीदय:। सु॒मि॒त्रेष्विति॑सु॒ऽमि॒त्रेषु॑। दी॒द॒यो॒दे॒व॒यत्सु॑। दे॒व॒यत्स्विति॑दे॒व॒यत्ऽसु॑॥  
त्वेधे॒नु:। त्वेइति॒त्वे। धे॒नुस्सु॒दुघा॑। सु॒दुघा॑जातवेद:। सु॒दुघेति॑सु॒ऽदुघा॑। जा॒त॒वे॒दस्स॒श्चते॑व। जात॑वेद॒इति॒जात॑ऽवेदः। अ॒स॒श्चते॑व॒सम॑ना। अ॒स॒श्चतेवेत्य॑स॒श्चता॑ऽइव। स॒म॒नास॑ब॒र्धुक्। स॒ब॒र्धुगिति॑स॒ब॒:ऽधुक्॥ त्वन्नृभि॑:। नृभि॒र्दक्षि॑णावद्भि:। नृभि॒रिति॒नृऽभि॑:। दक्षि॑णावद्भिरग्नि:। दक्षि॑णावद्भि॒रिति॒दक्षि॑णावत्ऽभि:। अ॒ग्निस्सु॒मि॒त्रेभि॑:। सु॒मि॒त्रेभि॑रिध्यसे। सु॒मि॒त्रेभि॒रिति॑सु॒ऽमि॒त्रेभि॑:। इ॒ध्य॒से॒दे॒व॒यद्भि॑:। दे॒व॒यद्भि॒रिति॑दे॒व॒यत्ऽभि:॥  
दे॒वाश्चि॑त्। चि॒त्ते॒। ते॒अ॒मृता॑:। अ॒मृता॑जातवेद:। जा॒त॒वे॒दो॒म॒हि॒मानं॑। जा॒त॒वे॒द॒इति॑जातऽवेद:। म॒हि॒मानं॑वाध्र्यश्व। वा॒ध्र्य॒श्व॒प्र। वा॒ध्र्य॒श्वेति॑वाध्रिऽअश्व। प्रवो॑चन्। वो॒च॒न्निति॑वोचन्॥ यत्सं॒पृच्छं॑। सं॒पृच्छं॒मानु॑षी:। सं॒पृच्छ॒मिति॑सं॒ऽपृच्छं॑। मानु॑षी॒र्विश॑:। विश॒आय॑न्। आय॒न्त्वं। त्वन्नृभि॑:। नृभि॑रजय:। नृभि॒रिति॒नृऽभि॑:। अ॒ज॒य॒स्स्त्वावृ॑धेभि:। त्वावृ॑धेभि॒रिति॒त्वाऽवृ॑धेभि:॥  
पि॒तेव॑पु॒त्रं। पि॒तेवेति॑पि॒ताऽइ॑व। पु॒त्रम॑बिभ:। अ॒बि॒भ॒रु॒पस्थे॑। उ॒पस्थे॒त्वां। उ॒पस्थ॒इत्यु॒पऽस्थे॑। त्वाम॑ग्ने। अ॒ग्ने॒वा॒ध्र्य॒श्व॒। वा॒ध्र्य॒श्व॒स्स॑प॒र्यन्। वा॒ध्र्य॒श्वे॒ति॑वाध्रिऽअश्व। स॒प॒रर्यन्निति॑सप॒र्यन्॥ जु॒षा॒णोअ॑स्य। अ॒स्यस॒मिधं॑। स॒मिधं॑यविष्ठ। स॒मिध॒मिति॑सं॒ऽइधं॑। य॒वि॒ष्ठो॒त। उ॒तपूर्वा॑न्। पूर्वाँ॑अवनो:। अ॒व॒नो॒र्व्राध॑त:। व्राध॑तश्चित्। चि॒दिति॑चित्॥  
शश्व॑द॒ग्नि:। अ॒ग्निर्व॑ध्र्य॒श्वस्य॒शत्रू॑न्। व॒ध्र्य॒श्वस्येति॑व॒ध्रि॒ऽअ॒श्वस्य॑। शत्रू॒न्नृभि॑:। नृभि॑र्जिगाय। नृभि॒रिति॒नृऽभि॑:। जि॒गा॒यसु॒तसो॑मवत्। सु॒तसो॑मवद्भि:। सु॒तसो॑मवद्भि॒रिति॑सु॒तसो॑मवत्ऽभि:॥ सम॑नञ्चित्। चि॒द॒ह॒:। अ॒द॒ह॒श्चि॒त्र॒भा॒नो॒। चि॒त्र॒भा॒नोव॑। चि॒त्र॒भा॒नो॒इति॑चित्रऽभानो। अव॒व्राध॑न्तं। व्राध॑न्तमभिनत्। अ॒भि॒नध्वृ॒ध:। वृ॒धश्चि॑त्। चि॒दिति॑चित्॥  
अ॒यम॒ग्नि:। अ॒ग्निर्व॑ध्र्य॒श्वस्य॑। व॒ध्र्य॒श्वस्य॑वृत्र॒हा। व॒ध्र्य॒श्वस्येति॑व॒ध्रि॒ऽअ॒श्वस्य॑। वृ॒त्र॒हास॑न॒कात्। स॒न॒कात्प्रेध्द॑:। प्रेध्दो॒नम॑सा। प्रेध्द॒इति॒प्रऽइ॑ध्द:। नम॑सोप॒वाक्य॑:। उ॒प॒वाक्य॒इत्यु॑प॒ऽवाक्य॑:॥ सन॑:। नो॒अजा॑मीन्। अजा॑मीँरु॒त। उ॒तवा॑। वा॒विजा॑मीन्। विजा॑मीन॒भि। विजा॑मी॒निति॒विऽजा॑मीन्। अ॒भिति॑ष्ठ। ति॒ष्ठ॒शर्ध॑त:। शर्ध॑तोवाध्र्यश्व। वा॒ध्र्य॒श्वेति॑वाध्रिऽअश्व॥ 20 ॥  
