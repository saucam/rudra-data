

  
अ॒हंरु॒द्रेभि॑:। रु॒द्रेभि॒र्वसु॑भि:। वसु॑भिश्चरामि। वसु॑भि॒रिति॒वसु॑ऽभि:। च॒रा॒म्य॒हं। अ॒हमा॑दि॒त्यै:। आ॒दि॒त्यैरु॒त। उ॒तवि॒श्वदे॑वै:। वि॒श्वदे॑वै॒रिति॑वि॒श्वऽदे॑वै:॥ अ॒हम्मि॒त्रावरु॑णा। मि॒त्रावरु॑णो॒भा। उ॒भाबि॑भर्मि। बि॒भ॒र्म्य॒हं। अ॒हमि॑न्द्रा॒ग्नी। इ॒न्द्रा॒ग्नीअ॒हं। इ॒न्द्रा॒ग्नीइती॑न्द्रा॒ग्नी। अ॒हम॒श्विना॑। अ॒श्विनो॒भा। उ॒भेत्यु॒भा॥  
अ॒हंसोमं॑। सोम॑माह॒नसं॑। आ॒ह॒नसं॑बिभर्मि। बि॒भ॒र्म्य॒हं। अ॒हन्त्वष्टा॑रं। त्वष्टा॑रमु॒त। उ॒तपू॒षणं॑। पू॒षणं॒भगं॑। भग॒मिति॒भगं॑॥ अ॒हन्द॑धामि। द॒धा॒मि॒द्रवि॑णं। द्रवि॑णंह॒विष्म॑ते। ह॒विष्म॑तेसुप्रा॒व्ये॑। सु॒प्रा॒व्ये॒३॒॑यज॑मानय। सु॒प्रा॒व्य१॒॑इति॑सु॒प्र॒ऽअ॒व्ये॑। यज॑मानायसुन्व॒ते। सु॒न्व॒तइति॑सु॒न्व॒ते॥  
अ॒हंराष्ट्री॑। राष्ट्री॑स॒ङ्गम॑नी। स॒ङ्गम॑नी॒वसू॑नां। स॒ङ्गम॒नीति॑सं॒ऽगम॑नी। वसू॑नाञ्चिकि॒तुषी॑। चि॒कि॒तुषी॑प्रथ॒मा। प्र॒थ॒माय॒ज्ञिया॑नां। य॒ज्ञिया॑ना॒मिति॑य॒ज्ञिया॑नां॥ ताम्मा॑। मा॒दे॒वा:। दे॒वावि। व्य॑दधु:। अ॒द॒धु॒:पु॒रु॒त्रा। पु॒रु॒त्राभूरि॑स्थात्रां। पु॒रु॒त्रेति॑पु॒रु॒ऽत्रा। भूरि॑स्थात्रां॒भूरि॑। भूर्या॑वे॒शय॑न्तीं। आ॒वे॒शय॑न्ती॒मित्या॒ऽवे॒शय॑न्तीं॥  
मया॒स:। सोअन्नं॑। अन्न॑मत्ति। अत्ति॒य:। योवि॒पश्य॑ति। वि॒पश्य॑ति॒य:। वि॒पश्य॒तीति॑वि॒ऽपश्य॑ति। य:प्राणि॑ति। प्राणि॑ति॒य:। यईं॑। ईं॒शृ॒णोति॑। शृ॒णोत्यु॒क्तं। उ॒क्तमित्यु॒क्तं॥ अ॒म॒न्तवो॒मां। मान्ते॑। त॒उप॑। उप॑क्षियन्ति। क्षि॒य॒न्ति॒श्रु॒धि। श्रु॒धिश्रु॑त। श्रु॒त॒श्र॒ध्दि॒वं। श्र॒ध्दि॒वन्ते॑। श्र॒ध्दि॒वमिति॑श्र॒ध्दि॒ऽवं। ते॒व॒दा॒मि॒। व॒दा॒मी॒ति॑वदामि॥  
अ॒हमे॒व। ए॒वस्व॒यं। स्व॒यमि॒दं। इ॒दंव॑दामि। व॒दा॒मि॒जुष्टं॑। जुष्टं॑दे॒वेभि॑:। दे॒वेभि॑रु॒त। उ॒तमानु॑षेभि:। मानु॑षेभिरिति॒मानु॒षेभि॑:॥ यङ्का॒मये॑। का॒मये॒तन्तं॑। तन्त॑मु॒ग्रं। तन्त॒मिति॒तंऽतं॑। उ॒ग्रङ्कृ॑णोमि। कृ॒णॊ॒मि॒तं। तम्ब्र॒ह्माणं॑। ब्र॒ह्माणं॒तं। तमृषिं॑। ऋषि॒तं। तंसु॑मे॒धां। सु॒मे॒धामिति॑सु॒ऽमे॒धां॥11॥  
अ॒हंरु॒द्राय॑। रु॒द्राय॒धनु॑:। धनु॒रात॑नोमि। आत॑नोमि। त॒नो॒मि॒ब्र॒ह्म॒द्विषे॑। ब्र॒ह्म॒द्विषे॒शर॑वे। ब्र॒ह्म॒द्विष॒इति॑ब्र॒ह्म॒ऽद्विषे॑। शर॑वेहन्त॒वै। हन्त॒वाउ॑। ऊँ॒इत्यूँ॑॥ अ॒हञ्जना॑य। जना॑यस॒मदं॑। स॒मदं॑कृणॊमि। स॒मद॒मिति॑स॒ऽमदं॑। कृ॒णो॒म्य॒हं। अ॒हन्द्यावा॑पृथि॒वी। द्यावा॑पृथि॒वीआवि॑वेश। द्यावा॑पृथि॒वीइति॒द्यावा॑पृथि॒वी। आवि॑वेश। वि॒वे॒शेति॑विवेश॥  
अ॒हंसु॑वे। सु॒वे॒पि॒तरं॑। पि॒तर॑म॒स्य। अ॒स्यमू॒र्धन्। ऊ॒र्धन्मम॑। मम॒योनि॑:। योनि॑र॒प्सु। अ॒प्स्व१॒॑न्त:। अ॒प्स्वित्य॒प्ऽसु। अ॒न्तस्स॑मु॒द्रे। अ॒न्तरित्य॒न्त:। स॒मु॒द्रइति॑स॒मु॒द्रे॥ ततो॒वि। विति॑ष्ठे। ति॒ष्ठे॒भुव॑ना। भुव॒नानु॑। अनु॒विश्वा॑। विश्वो॒त। उ॒तामूं। अ॒मून्द्यां। द्यांव॒र्ष्मणा॑। व॒र्ष्मणॊप॑। उप॑स्पृशामि। स्पृ॒शा॒मीति॑स्पृशामि॥  
अ॒हमे॒व। ए॒ववात॑इव। वात॑इव॒प्र। वात॑इ॒वेति॒वात॑:ऽइव। प्रवा॑मि। वा॒म्या॒रभ॑माणा। आ॒रभ॑माणा॒भुव॑नानि। आ॒रभ॑मा॒णॆत्या॒ऽरभ॑माणा। भुव॑नानि॒विश्वा॑। विश्वेति॒विश्वा॑॥ प॒रोदि॒वाप॒रए॒नापृ॑थि॒व्यैताव॑तीमहि॒ना। म॒हि॒नासं। सम्ब॑भूव। ब॒भू॒वेति॑बभूव॥12॥  
