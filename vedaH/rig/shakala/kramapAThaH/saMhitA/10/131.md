

  
अप॒प्राच॑:। प्राच॑इन्द्र। इ॒न्द्र॒विश्वा॑न्। विश्वाँ॑अ॒मित्रा॑न्। अ॒मित्रा॒नप॑। अपापा॑च:। अपा॑चोअभिभूते। अ॒भि॒भू॒ते॒नु॒द॒स्व॒। अ॒भि॒भू॒त॒इत्य॑भिऽभूते। नु॒द॒स्वेति॑नुदस्व॥ अ॒पोदी॑च:। उदी॑चो॒अप॑। अप॑शूर। शू॒रा॒ध॒राच॑:। अ॒ध॒राच॑उ॒रौ। उ॒रौयथा॑। यथा॒तव॑। तव॒शर्म॑न्। शर्म॒न्वदे॑म। वदे॒मेति॒वदे॑म॥  
कु॒विद॒ङ्ग। अ॒ङ्गयव॑मन्त:। यव॑मन्तो॒यवं॑। यव॑मन्त॒इति॒यव॑ऽमन्त:। यवं॑चित्। चि॒द्यथा॑। यथा॒दान्ति॑। दान्त्य॑नुपू॒र्वं। अ॒नु॒पू॒र्वंवि॒यूय॑। अ॒नु॒पू॒र्वमि॑त्य॒नुऽपू॒र्वं। वि॒यूयेति॑वि॒ऽयूय॑॥ इ॒हेहै॑षां। इ॒हेहीती॒हऽइ॑ह। ए॒षां॒कृ॒णु॒हि॒। कृ॒णु॒हि॒भोज॑नीनि। भोज॑नीनि॒ये। येब॒र्हिष॑:। ब॒र्हिषो॒नम॑वृक्तिं । नम॑वृक्ति॒न्न। नम॑वृक्ति॒मिति॒नम॑:ऽवृक्तिं। नज॒ग्मु:। ज॒ग्मुरिति॑ज॒ग्मु:॥  
न॒हिस्थूरि॑। स्थूर्यृ॑तु॒था। ऋ॒तु॒थायातं॑। ऋ॒तु॒थाइत्यृ॑तु॒ऽथा। यात॒मस्ति॑। अस्ति॒न। नोत। उ॒तश्रव॑:। श्रवो॑विविदे। वि॒वि॒दे॒सङ्ग॒मेषु॑। स॒ङ्ग॒मेष्विति॑सं॒ऽग॒मेषु॑॥ ग॒व्यन्त॒इन्द्रं॑ स॒ख्याय॒विप्रा॑ अश्वा॒यन्तो॒ वृष॑णंवा॒जय॑न्त:॥  
यु॒वंसु॒रामं॑। सु॒राम॑श्विना। अ॒श्वि॒ना॒नमु॑चौ। नमु॑चावासुरे। आ॒सु॒रेसचा॑। सचेति॒सचा॑॥ वि॒पि॒पा॒नाशु॑भ:। वि॒पि॒पा॒नेति॑वि॒ऽपि॒पा॒ना। शु॒भस्पती॑। पती॒इन्द्रं॑। पती॒इति॒पती॑। इन्द्रं॒कर्म॑सु। कर्म॑स्वावतं। कर्म॒स्विति॒कर्म॑ऽसु। आ॒व॒त॒मित्या॑वतं॥  
पु॒त्रमि॑वपि॒तरौ॑। पु॒त्रमि॒वेति॑पु॒त्रंऽइ॑व। पि॒तरा॑व॒श्विना॑। अ॒श्विनो॒भा। उ॒भेन्द्र॑। इन्द्रा॑वथु:। आ॒व॒थु॒:काव्यै॑:। काव्यै॑र्दं॒सना॑भि:। दं॒सना॑भि॒रिति॑दं॒सना॑भि:॥ यत्सु॒रामं॑। सु॒रामं॒वि। व्यपि॑ब:। अपि॑ब॒श्शची॑भि:। शची॑भि॒स्सर॑स्वती। सर॑स्वतीत्वा। त्वा॒म॒घ॒व॒न्। म॒घ॒व॒न्न॒भि॒ष्ण॒क्। म॒घ॒व॒न्निति॑मघऽवन्। अ॒भि॒ष्ण॒गित्य॑भिष्णक्॥  
इन्द्र॑स्सु॒त्रामा॒स्ववाँ॒अवो॑भिस्सुमृळी॒को भ॑वतुवि॒श्ववे॑दा:॥ बाध॑तां॒द्वेषो॒अभ॑यङ्कृणॊतु सु॒वीर्य॑स्य॒पत॑यस्याम॥  
तस्य॑वयं॒सु॑म॒तौ य॒ज्ञिय॒स्यापि॑ भ॒द्रेसौ॑मन॒सेस्या॑म॥ ससु॒त्रामा॒स्ववाँ॒इन्द्रो॑अ॒स्मे आ॒राच्चि॒द्वेष॑स्सनु॒तर्यु॑योतु॥19॥  
