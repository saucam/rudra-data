

  
य॒ज्ञस्य॑व:। वो॒र॒थ्यं॑। र॒थ्यं॑वि॒श्पतिं॑। वि॒श्पतिं॑वि॒शां। वि॒शांहोता॑रं। होता॑रम॒क्तो:। अ॒क्तोरथि॑तिं। अति॑थिंवि॒भाव॑सुं। वि॒भाव॑सु॒मिति॑वि॒भाऽव॑सुं॥ शोच॒ञ्छुष्का॑सु। शुष्का॑सु॒हरि॑णीषु। हरि॑णीषु॒जर्भु॑रत्। जर्भु॑र॒द्वृषा॑। वृषा॑के॒तु:। के॒तुर्य॑ज॒त:। य॒ज॒तोद्यां। द्याम॑शायत। अ॒शा॒य॒तेत्य॑शायत॥  
इ॒मम॑ञ्ज॒:पां। अं॒ज॒:पामु॒भये॑। अं॒ज॒:पामित्यं॑ज॒:पां। उ॒भये॑अकृण्वत। अ॒कृ॒ण्व॒त॒ध॒र्माणं॑। ध॒र्माण॑म॒ग्निं। अ॒ग्निवि॒दथ॑स्य। वि॒दथ॑स्य॒साध॑नं। साध॑न॒मिति॒साध॑नं॥ अ॒क्तुन्न। नय॒ह्वं। य॒ह्वमु॒षस॑:। उ॒षस॑:पु॒रोहि॑तं। पु॒रोहि॑तं॒तनू॒नपा॑तं। पु॒रोहि॑त॒मिति॑पु॒र:ऽहि॑तं। तनू॒नपा॑तमरु॒षस्य॑। तनू॒नपा॒दिति॒तनूकनपा॑तं। अ॒रु॒षस्य॑निंशते। निं॒श॒तइति॑निंशते॥  
बळ॑स्य। अ॒स्य॒नी॒था:। नी॒थावि। विप॒णॆ:। प॒णेश्च॑। च॒म॒न्म॒हे॒। म॒न्म॒हे॒व॒या:। व॒याअ॑स्य। अ॒स्य॒प्रहु॑ता:। प्रहु॑ताआसु:। प्रहु॑ता॒इति॒प्रऽहु॑ता:। आ॒सु॒रत्त॑वे। अत्त॑व॒इत्यत्त॑वे॥ य॒दाघो॒रास॑:। घो॒रासो॑अमृत॒त्वं। अ॒मृ॒त॒त्वमा॑शत। अ॒मृ॒त॒त्वमित्य॑मृ॒त॒ऽत्वं। आ॒श॒त॒आत्। आदित्। इज्जन॑स्य। जन॑स्य॒दादैव्य॑स्य। दैव्य॑स्यचर्किरन्। च॒र्कि॒र॒न्निति॑चर्किरन्॥  
ऋ॒तस्य॒हि। हिप्रसि॑ति:। प्रसि॑ति॒र्द्यौ:। प्रसि॑ति॒रिति॒प्रऽसि॑ति:। द्यौरु॒रु। उ॒रुव्यच॑:। व्यचो॒नम॑:। नमो॑म॒ही। म॒ह्या१॒॑रम॑ति:। अ॒रम॑ति॒:पनी॑यसी। पनी॑य॒सीति॒पनी॑यसी॥ इन्द्रो॑मि॒त्र:। मि॒त्रोवरु॑ण:। वरु॑ण॒स्सं। सञ्चि॑कित्रिरे। चि॒कि॒त्रि॒रेअथो॑। अथो॒भग॑:। भग॑स्सवि॒ता। स॒वि॒तापू॒तद॑क्षस:। पू॒तद॑क्षस॒इति॑पू॒तऽद॑क्षस:॥  
प्ररु॒द्रेण॑। रु॒द्रेण॑य॒यिना॑। य॒यिना॑यन्ति। य॒न्ति॒सिन्ध॑व:। सिन्ध॑वस्ति॒र:। ति॒रोम॒हीं। म॒हीम॒रम॑तिं। अ॒रम॑तिन्दधन्विरे। द॒ध॒न्वि॒र॒इति॑दधन्विरे॥ येभि॒:परि॑ज्मा। परि॑ज्मापरि॒यन्। परि॒ज्मेति॒परि॑ऽज्मा। प॒रि॒यन्नु॒रु। उ॒रुज्रय॑:। ज्रयो॒वि। विरोरु॑वत्। रोरु॑वज्ज॒ठरे॑। ज॒ठरे॒विश्वं॑। विश्व॑मु॒क्षते॑। उ॒क्षत॒इत्यु॒क्षते॑॥ 23 ॥  
क्रा॒णारु॒द्रा:। रु॒द्राम॒रुत॑:। म॒रुतो॑वि॒श्वकृ॑ष्टय:। वि॒श्वकृ॑ष्टयोदि॒व:। वि॒श्वकृ॑ष्टय॒इति॑वि॒श्वऽकृ॑ष्टय:। दि॒वश्ये॒नास॑:। श्ये॒नासो॒असु॑रस्य। असु॑रस्यनी॒ळय॑:। नी॒ळय॒इति॑नी॒ळय॑:॥ तेभि॑श्चष्टे। च॒ष्टे॒वरु॑ण:। वरु॑णॊमि॒त्र:। मि॒त्रोअ॑र्य॒मा। अ॒र्य॒मेन्द्र॑:। इन्द्रो॑दे॒वेभि॑:। दे॒वेभि॑रर्व॒शेभि॑:। अ॒र्व॒शेभि॒रर्व॑श:। अर्व॑श॒इत्यर्व॑शः॥  
इन्द्रे॒भुजं॑। भुजं॑शशमा॒नाश॑:। श॒श॒मा॒नास॑आशत। आ॒श॒त॒सूर॑:। सूरो॒दृशी॑के। दृशी॑के॒वृष॑ण:। वृष॑णश्च। च॒पौंस्ये॑। पौंस्य॒इति॒पौंस्ये॑॥ प्रये। येनु। न्व॑स्य। अ॒स्य॒ब॒र्हणा॑। ब॒र्हणा॑ततक्षि॒रे। त॒त॒क्षि॒रेयुजं॑। युजं॒वज्रं॑। वज्रं॑नृ॒षद॑नेषु। नृ॒षद॑नॆषुका॒रव॑:। नृ॒सद॑ने॒ष्विति॑नृ॒ऽसद॑नेषु। का॒रव॒इति॑का॒रव॑:॥  
सूर॑श्चित्। चि॒दाह॒रित॑:। आह॒रित॑:। ह॒रितो॑अस्य। अ॒स्य॒री॒र॒म॒त्। री॒र॒म॒दिन्द्रा॑त्। इन्द्रा॒दाक॑:। आक॑:। कश्चि॑त्। चि॒द्भ॒य॒ते॒। भ॒य॒ते॒तवी॑यस:। तवी॑यस॒इति॒तवी॑यस:॥ भी॒मस्य॒वृष्ण॑:। वृष्णो॑ज॒ठरा॑त्। ज॒ठरा॑दभि॒श्वस॑:। अ॒भि॒श्वसो॑दि॒वेदि॑वे। अ॒भि॒श्वस॒इत्य॑भि॒ऽश्वस॑:। दि॒वेदि॑वे॒सहु॑रि:। दि॒वेदि॑व॒इति॑दि॒वेऽदि॑वे। सहु॑रिस्तन्। स्त॒न्नबा॑धित:। अबा॑धित॒इत्यबा॑धित:॥  
स्तोमं॑व:। वो॒अ॒द्य। अ॒द्यरु॒द्राय॑। रु॒द्राय॒शिक्व॑से। शिक्व॑सेक्ष॒यद्वी॑राय। क्ष॒यद्वी॑राय॒नम॑सा। क्ष॒यद्वी॑रा॒येति॑क्ष॒त्ऽवी॑राय। नम॑सादिदिष्टन। दि॒दि॒ष्ट॒नेति॑दिदिष्टन॥ येभि॑श्शि॒व:। शि॒वस्स्ववा॑न्। स्ववाँ॑एव॒याव॑भि:। स्ववा॒निति॒स्वऽवा॑न्। ए॒व॒याव॑भिर्दि॒व:। ए॒व॒याव॑भि॒रित्ये॑व॒ऽयाव॑भि:। दि॒वस्सिष॑क्ति। सिष॑क्ति॒स्वय॑शा:। सिस॒क्तीति॒सिस॑क्ति। स्वय॑सा॒निका॑मभि:। स्वय॒सेति॒स्वऽय॑सा। निका॑मभि॒रिति॒निका॑मऽभि:॥  
तेहि। हिप्र॒जाया॑:। प्र॒जाया॒अभ॑रन्त। प्र॒जाया॒इति॑प्र॒ऽजाया॑:। अभ॑रन्त॒वि। विश्रव॑:। श्रवो॑बृह॒स्पति॑:। बृह॒स्पति॑र्वृष॒भ:। वृ॒ष॒भस्सोम॑जामय:। सोम॑जामय॒इति॒सोम॑ऽजामय:॥ य॒ज्ञैरथ॑र्वाप्रथ॒मोविधा॑रयत्। धा॒र॒य॒द्दे॒वा:। दे॒वादक्षै॑:। दक्षै॒र्भृग॑व:। भृग॑व॒स्सं। सञ्चि॑कित्रिरे। चि॒कि॒त्रि॒र॒इति॑चिकित्रिरे॥ 24 ॥  
तेहिद्यावा॑पृथि॒वीभूरि॑रेतसा॒नरा॒शंस॑:। भूरि॑रेत॒सेति॒भूरि॑ऽरेतसा। नरा॒संश॒श्चतु॑रङ्ग:। चतु॑रङ्गोय॒म:। चतु॑रङ्ग॒इति॒चतु॑:ऽअङ्ग:। य॒मोदि॑ति:। अदि॑ति॒रित्यदि॑ति:॥ दे॒वस्त्वष्टा॑। त्वष्टा॑द्रविणो॒दा:। द्र॒वि॒णॊदाऋ॑भु॒क्षण॑:। द्र॒वि॒णॊदाइति॑द्र॒वि॒ण॒:ऽदा:। ऋ॒भु॒क्षण॒:प्र। ऋ॒भु॒क्षण॒इत्यृ॑भु॒क्षण॑:। प्ररो॑द॒सी। रो॒द॒सीम॒रुत॑:। रो॒द॒सीइति॑रो॒द॒सी। म॒रुतो॒विष्णु॑:। विष्णु॑रर्हिरे। अ॒र्हि॒र॒इत्य॑र्हिरे॥  
उ॒तस्य॑:। स्यन॑:। न॒उ॒शिजां॑। उ॒शिजा॑मुर्वि॒या। उ॒र्वि॒याक॒वि:। क॒विरहि॑:। अहि॑श्शृणॊतु। शृ॒णॊ॒तु॒बु॒ध्न्य॑:। बु॒ध्न्यो॒३॒॑हवी॑मनि। हवी॑म॒नीति॒हवी॑मनि॥ सूर्या॒मासा॑वि॒चर॑न्ता। वि॒चर॑न्तादिवि॒क्षिता॑। वि॒चर॒न्तेति॑वि॒ऽचर॑न्ता। दि॒वि॒क्षिता॑धि॒या। दि॒वि॒क्षितेति॑दि॒वि॒ऽक्षिता॑। धि॒याश॑मीनहुषी। श॒मी॒न॒हु॒षी॒अ॒स्य। श॒मी॒न॒हु॒षी॒इति॑शमीहुषी। अ॒स्यबो॑धतं। बो॒ध॒त॒मिति॑बोधतं॥  
प्रण॑:। न॒:पू॒षा। पू॒षाच॒रथं॑। च॒रथं॑वि॒श्वदे॑व्य:। वि॒श्वदे॑व्यो॒पां। वि॒श्वदे॑व्य॒इति॑वि॒श्वऽदे॑व्य:। अ॒पान्नपा॑त्। नपा॑दवतु। अ॒व॒तु॒वा॒यु:। वा॒युरि॒ष्टये॑। इ॒ष्टय॒इती॒ष्टये॑॥ आ॒त्मानं॒वस्य॑:। वस्यो॑अ॒भि। अ॒भिवातं॑। वात॑मर्चत। अ॒र्च॒त॒तत्। तद॑श्विना। अ॒श्वि॒ना॒सु॒हवा॑। सु॒हवा॒याम॑नि। याम॑निश्रु॒तं। श्रु॒तमिति॑श्रु॒तं॥  
वि॒शामा॒सां। मा॒सामभ॑यानां। अभ॑यानामधि॒क्षितं॑। अ॒धि॒क्षितं॑गी॒र्भि:। अ॒धि॒क्षित॒मित्य॑धि॒ऽक्षितं॑। गी॒र्भिरु॒श्श्वय॑शसं। ऊँ॒इत्यूँ॑। श्वय॑शसङ्गृणीमसि। गृ॒णी॒म॒सीति॑गृणीमसि॥ ग्नाभि॒र्विश्वा॑भि:। विश्वा॑भि॒रदि॑तिं। अदि॑तिमन॒र्वणं॑। अ॒न॒र्वण॑म॒क्तो:। अ॒क्तोर्युवा॑नं। युवा॑नन्नृ॒मना॑:। नृ॒मना॒अध॑। नृ॒मना॒इति॑नृ॒ऽमना॑:। अधा॒पतिं॑। पति॒मिति॒पतिं॑॥  
रेभ॒दत्र॑। अत्र॑ज॒नुषा॑। ज॒नुषा॒पूर्व॑:। पूर्वो॒अङ्गि॑रा:। अङ्गि॑रा॒ग्रावा॑ण:। ग्रावा॑णऊ॒र्ध्वा:। ऊ॒र्ध्वाअ॒भि। अ॒भिच॑क्षु:। च॒क्षु॒र॒ध्व॒रं। अ॒ध्व॒रमित्य॑ध्व॒रं॥ येभि॒र्विहा॑या:। विहा॑या॒अभ॑वत्। विहा॑या॒इति॒विऽहा॑या:। अभ॑वद्विचक्ष॒ण:। वि॒च॒क्ष॒ण:पा॒थ:। वि॒च॒क्ष॒णइति॑वि॒ऽच॒क्ष॒ण:। पाथ॑स्सु॒मेकं॑। सु॒मेकं॒स्वधि॑ति:। सु॒मेक॒मिति॑सु॒ऽमेकं॑। स्वधि॑तिर्वनन्वति। स्वधि॑ति॒रिति॒स्वऽधि॑ति:। व॒न॒न्व॒तीति॑वनन्ऽवति॥ 25 ॥  
