

  
अ॒क्षीभ्यां॑न्ते। ते॒नासीका॑भ्यां। नासि॑काभ्यां॒कर्णा॑भ्यां। कर्णा॑भ्यां॒छुबु॑कात्। छुबु॑का॒दधि॑। अधीत्यधि॑॥ यक्ष्मं॑शीर्ष॒ण्यं॑। शी॒र्ष॒ण्यं॑म॒स्तिष्का॑त्। म॒स्तिष्का॑जि॒ह्वाया॑:। जि॒ह्वाया॒वि। विवृ॑हामि। वृ॒हा॒मि॒ते॒। त॒इति॑ते॥  
ग्री॒वाभ्य॑स्ते। त॒उ॒ष्णिहा॑भ्य:। उ॒ष्णिहा॑भ्य॒:कीक॑साभ्य:। कीक॑साभ्योअनू॒क्या॑त्। अ॒नू॒क्यादित्य॑नू॒क्या॑त्॥ यक्ष्मं॑दोष॒ण्यं॑। दो॒ष॒ण्य॑१॒॑मंसा॑भ्यां। अंसा॑भ्याम्बा॒हुभ्यां॑। बा॒हुभ्यां॒वि। बा॒हुभ्या॒मिति॑बा॒हुऽभ्यां॑। विवृ॑हामिते॥  
आ॒न्त्रेभ्य॑स्ते। ते॒गुदा॑भ्य:। गुदा॑भ्योवनि॒ष्ठो:। व॒नि॒ष्ठोर्हृद॑यात्। हृद॑या॒दधि॑। अधीत्यधि॑॥ यक्ष्मं॒मत॑स्नाभ्यां। मत॑स्नाभ्यांय॒क्न:। य॒क्न:प्ला॒शिभ्य॑:। प्ला॒शिभ्यो॒वि। विवृ॑हामिते॥  
ऊ॒रुभ्या॑न्ते। ते॒अ॒ष्ठी॒वद्भ्यां॑। अ॒ष्ठी॒वद्भ्यां॒पार्ष्णि॑भ्यां। अ॒ष्ठी॒वद्भ्या॒मित्य॑ष्ठी॒वत्ऽभ्यां॑। पार्ष्णि॑भ्यां॒प्रप॑दाभ्यां। पा॒र्ष्णिभ्या॒मिति॑पा॒र्ष्णिऽभ्यां॑। प्रप॑दाभ्या॒मिति॒प्रऽप॑दाभ्यां॥ यक्ष्मं॒श्रोणि॑भ्यां। श्रोणि॑भ्यां॒भास॑दात्। श्रोणि॑भ्या॒मिति॒श्रोणि॑ऽभ्यां। भास॑दा॒द्भंस॑स:। भंस॑सो॒वि। विवृ॑हामिते॥  
मेह॑नाद्वनं॒कर॑णात्। वनं॒कर॑णा॒ल्लोम॑भ्य:। व॒नं॒कर॑णा॒दिति॑व॒नं॒ऽकर॑णात्। लोम॑भ्यस्ते। ते॒न॒खेभ्य॑:। न॒खेभ्य॒इति॑न॒खेभ्य॑:॥ यक्ष्मं॒सर्व॑स्मात्। सर्व॑स्मादा॒त्मन॑:। आ॒त्मन॒स्तं। तमि॒दं। इ॒दंवि। विवृ॑हामिते॥  
अङ्गा॑दङ्गा॒ल्लोम्नो॑लोम्न:। अङ्गा॑दङ्गा॒दित्यङ्गा॑त्ऽआङ्गात्। लोम्नो॑लोम्नोजा॒तं। लोम्नो॑लोम्न॒इति॒लोम्न॑:ऽलोम्न:। जा॒तम्पर्व॑णिपर्वणि। पर्व॑णिपर्व॒णीति॒पर्व॑णिऽपर्वणि॥ यक्ष्मं॒सर्व॑स्मादा॒त्मन॒स्तमि॒दंविवृ॑हामिते॥ 21 ॥  
