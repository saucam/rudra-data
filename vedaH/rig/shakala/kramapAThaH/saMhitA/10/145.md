

  
इ॒माङ्ख॑नामि। ख॒ना॒म्योष॑धिं। ओष॑धिंवी॒रुधं॑। वी॒रुधं॒बल॑वत्तमां। बल॑वत्तमा॒मिति॒बल॑वत्ऽतमां॥ यया॑स॒पत्नीं॑। स॒पत्नीं॒बाध॑ते। स॒पत्नी॒मिति॑स॒ऽपत्नीं॑। बाध॑ते॒यया॑। यया॑संवि॒न्दते॑। सं॒वि॒न्दते॒पतिं॑। सं॒वि॒न्दत॒इति॑सं॒ऽवि॒न्दते॑। पति॒मिति॒पतिं॑॥  
उत्ता॑नपर्णॆ॒सुभ॑गे। उत्ता॑नपर्ण॒इत्युत्ता॑नऽपर्णॆ। सुभ॑गे॒देव॑जूते। सुभ॑ग॒इति॒सुऽभ॑गे। देव॑जूते॒सर॑स्वति। देव॑जूत॒इति॒देव॑ऽजूते। सर॑स्व॒तीति॒सर॑स्वति॥ स॒पत्नीं॑मे। स॒पत्नी॒मिति॑स॒ऽपत्नीं॑। मे॒परा॑। परा॑धम। ध॒म॒पतिं॑। पतिं॑मे। मे॒केव॑लं। केव॑लङ्कुरु। कु॒र्विति॑कुरु॥  
उत्त॑रा॒हं। उत्त॒रेत्युत्ऽत॑रा। अ॒हमु॑त्तरे। उ॒त्त॒र॒उत्त॑रा। उ॒त्त॒र॒इत्यु॑त्ऽतरा। उत्त॒रेदुत्। उत्त॒रेत्युत्ऽत॑रा। इदुत्त॑राभ्य:। उत्त॑राभ्य॒इत्युत्ऽत॑राभ्य:॥ अथा॑स॒पत्नी॑। स॒पत्नी॒या। स॒पत्नीति॑स॒ऽपत्नी॑। यामम॑। ममाध॑रा। अध॑रा॒सा। साध॑राभ्य:। अध॑राभ्य॒इत्यध॑राभ्य:॥  
न॒ह्य॑स्या:। अ॒स्या॒नाम॑। नाम॑गृ॒भ्णामि॑। गृ॒भ्णामि॒नो। नोअ॒स्मिन्। नोइति॒नो। अ॒स्मिन्र॑मते। र॒म॒ते॒जने॑। जन॒इति॒जने॑ ॥ परा॑मे॒व। ए॒वपा॑र॒वतं॑। प॒रा॒वतं॑स॒पत्नीं॑। प॒रा॒वत॒मिति॒प॒रा॒ऽवतं॑। स॒पत्नीं॑गमयामसि। स॒पत्नी॒मिति॑स॒ऽपत्नीं॑। ग॒म॒या॒म॒सीति॑गमयामसि॥  
अ॒हम॑स्मि। अ॒स्मि॒सह॑माना। सह॑मा॒नाथ॑। अथ॒त्वं। त्वम॑सि। अ॒सि॒सा॒स॒हिः। स॒स॒हिरिति॑स॒स॒हि:॥ उ॒भेसर॑स्वती। उ॒भेइत्यु॒भे। सर॑स्वतीभू॒त्वी। सर॑स्वती॒इति॒सर॑स्वती। भू॒त्वीस॒पत्नीं॑। स॒पत्नीं॑मे। स॒पत्नी॒मिति॑स॒ऽपत्नीं॑। मे॒सहा॑वहै। सहा॑वहा॒इति॒सहा॑वहै॥  
उप॑ते। ते॒धां। अ॒धांसह॑मानां। सह॑मानाम॒भि। अ॒भित्वा॑। त्वा॑धां। अ॒धां॒सही॑यसा। सही॑य॒सेति॒सही॑यसा॥ मामनु॑। अनु॒प्र। प्रते॑। ते॒मन॑:। मनो॑व॒त्सं। व॒त्सङ्गौरि॑व। गौरि॑वधावतु। गैरि॒वेति॒गौ:ऽइ॑व। धा॒व॒तु॒प॒था। प॒थावारि॑व। वारि॑वधावतु। वारि॒वेति॒वा:ऽइ॑व। धा॒व॒त्विति॑धावतु॥ 3॥  
