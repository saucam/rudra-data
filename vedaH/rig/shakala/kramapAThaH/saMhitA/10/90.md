

  
स॒हस्र॑शीर्षा॒पुरु॑ष:। स॒हस्र॑शी॒र्षेति॑स॒हस्र॑ऽशीर्षा। पुरु॑षस्सहस्रा॒क्ष:। स॒ह॒स्रा॒क्षस्स॒हस्र॑पात्। स॒ह॒स्रा॒क्षइति॑स॒ह॒स्र॒ऽअ॒क्ष:। स॒हस्र॑पा॒दिति॑स॒हस्र॑ऽपात्॥ सभूमिं॑। भूमिं॑वि॒श्वत॑:। वि॒श्वतो॑वृ॒त्वा। वृ॒त्वाति॑। अत्य॑तिष्ठत्। अ॒ति॒ष्ठ॒द्द॒शा॒ङ्गु॒॒लं। द॒शा॒ङ्गु॒॒लमिति॑द॒श॒ऽअ॒ङ्गु॒॒लं॥  
पुरु॑षए॒व। ए॒वेदं॑। इ॒दंसर्वं॑। सर्वं॒यत्। यद्भू॒तं। भू॒तंयत्। यच्च॑। च॒भव्यं॑। भव्य॒मिति॒भव्यं॑॥ उ॒तामृ॑त॒त्वस्य॑। अ॒मृ॒त॒त्वस्येशा॑न:। अ॒मृ॒त॒त्वस्येत्य॑मृ॒त॒ऽत्वस्य॑। ईशा॑नो॒यत्। यदन्ने॑न। अन्ने॑नाति॒रोह॑ति। अ॒ति॒रोह॒तीत्य॑ति॒ऽरोह॑ति॥  
ए॒तावा॑नस्य। अ॒स्य॒म॒हि॒मा। म॒हि॒मात॑:। अतो॒ज्याया॑न्। ज्यायाँ॑श्च। च॒पूरु॑ष:। पुरु॑ष॒इति॒पुरु॑ष:॥ पादो॑स्य। अ॒स्य॒विश्वा॑। विश्वा॑भू॒तानि॑। भू॒तानि॑त्रि॒पात्। त्रि॒पाद॑स्य। त्रि॒पादिति॑त्रि॒ऽपात्। अ॒स्या॒मृतं॑। अ॒मृतं॑दि॒वि। दि॒वीति॑दि॒वि॥  
त्रि॒पादू॒र्ध्व:। त्रि॒पादिति॑त्रि॒ऽपात्। ऊ॒ध्वउत्। उदै॑त्। ऐ॒त्पुरु॑ष:। पुरु॑ष॒:पाद॑:। पादो॑स्य। अ॒स्ये॒ह। इ॒हाभ॑वत्। अभ॑व॒त्पुन॑:। पुन॒रिति॒पुन॑:॥ ततो॒विष्व॑ङ्। विष्व॒ङ्वि। व्य॑क्रामत्। अ॒क्रा॒म॒त्सा॒श॒ना॒न॒श॒ने। सा॒श॒ना॒न॒श॒नेअ॒भि। सा॒श॒ना॒न॒श॒नेइति॑सा॒श॒ना॒न॒श॒ने। अ॒भीत्य॒भि॥  
तस्मा॑द्वि॒राट्। वि॒राळ॑जायत। वि॒राळिति॑वि॒ऽराट्। अ॒जा॒य॒त॒वि॒राज॑:। वि॒राजो॒अधि॑। वि॒राज॒इति॑वि॒ऽराज॑:। अधि॒पूरु॑ष:। पुरु॑ष॒इति॒पुरु॑ष:॥ सजा॒त:। जा॒तोअति॑। अत्य॑रिच्यत। अ॒रि॒च्य॒त॒प॒श्चात्। प॒श्चाद्भूमिं॑। भूमि॒मथो॑। अथो॑पु॒र:। अथो॒इत्यथो॑। पु॒रइति॑पु॒र:॥17॥  
यत्पुरु॑षेण। पुरु॑षेणह॒विषा॑। ह॒विषा॑दे॒वा:। दे॒वाय॒ज्ञं। य॒ज्ञम॑तन्वत। अ॒त॒न्व॒तेत्य॑तन्वत॥ व॒स॒न्तोअ॑स्य। अ॒स्यासी॑त्। आ॒सी॒दाज्यं॑। आज्यं॑ग्री॒ष्म:। ग्री॒ष्मइ॒ध्म:। इ॒ध्मश्श॒रत्। श॒रध्द॒वि:। ह॒विरिति॑ह॒वि:॥  
तंय॒ज्ञं। य॒ज्ञम्ब॒र्हिषि॑। ब॒र्हिषि॒प्रौक्ष॑न्। प्रौक्ष॒न्पुरु॑षं। पुरु॑षञ्जा॒तं। जा॒तम॑ग्र॒त:। अ॒ग्र॒तइत्य॑ग्र॒त:॥ तेन॑दे॒वा:। दे॒वाअ॑यजन्त। अ॒य॒ज॒न्त॒सा॒ध्या:। सा॒ध्याऋष॑य:। ऋष॑यश्च। च॒ये। यइति॒ये॥  
तस्मा॑द्य॒ज्ञात्। य॒ज्ञात्स॑र्व॒हुत॑:। स॒र्व॒हुत॒स्सभृ॑तं। स॒र्व॒हुत॒इति॑स॒र्व॒ऽहुत॑:। सभृ॑तम्पृषदा॒ज्यं। पृ॒ष॒दा॒ज्यमिति॑पृ॒ष॒त्ऽआ॒ज्यं॥ प॒शून्तान्। ताँश्च॑क्रे। च॒क्रे॒वा॒य॒व्या॑न्। वा॒य॒व्या॑नार॒ण्यान्। आ॒र॒ण्यान्ग्रा॒म्या:। ग्रा॒म्याश्च॑। च॒ये। यइति॒ये॥  
तस्मा॑द्य॒ज्ञात्स॑र्व॒हुत॒ऋच॒स्सामा॑नि। सामा॑निजज्ञिरे। ज॒ज्ञि॒र॒इति॑जज्ञिरे॥ च्छन्दां॑सिजज्ञिरे। ज॒ज्ञि॒रे॒तस्मा॑त्। तस्मा॒द्यजु॑:। यजु॒स्तस्मा॑त्। तस्मा॑दजायत। अ॒जा॒य॒तेत्य॑जायत॥  
तस्मा॒दश्वा॑:। अश्वा॑अजायन्त। अ॒जा॒य॒न्त॒ये। येके। केच॑। चो॒भ॒या॒द॑त:। उ॒भ॒याद॑त॒इत्यु॑भ॒या॒द॑त:॥ गावो॑ह। ह॒ज॒ज्ञि॒रे॒। ज॒ज्ञि॒रे॒तस्मा॑त्। तस्मा॒त्तस्मा॑त्। तस्मा॑ज्जा॒ता:। जा॒ताअ॑जा॒वय॑:। अ॒जा॒वय॒इत्य॑जा॒वय॑:॥ 18 ॥  
यत्पुरु॑षं। पुरु॑षं॒वि। व्यद॑धु:। अद॑धु:कति॒धा। क॒ति॒धावि। व्य॑कल्पयन्। अ॒क॒ल्प॒य॒न्नित्य॑कल्पयन्॥ मुख॒ङ्किं। किम॑स्य। अ॒स्य॒कौ। कौबा॒हू। बा॒हूकौ। बा॒हूइति॑बा॒हू। काऊ॒रू। ऊ॒रूपादौ॑। ऊ॒रूइत्यू॒रू। पाद॑वुच्येते। उ॒च्ये॒ते॒इत्यु॑च्येते॥  
ब्रा॒ह्मणो॑स्य। अ॒स्य॒मुखं॑। मुख॑मासीत्। आ॒सी॒द्बा॒हू। बा॒हूरा॑ज॒न्य॑:। बा॒हूइति॑बा॒हू। रा॒ज॒न्यः॑कृ॒त:। कृ॒तइति॑कृ॒त:॥ ऊ॒रूतत्। ऊ॒रूइत्यू॒रू। तद॑स्य। अ॒स्य॒यत्। यद्वैश्य॑:। वैश्य॑:प॒द्भ्यां। प॒द्भ्यांशू॒द्र:। प॒द्भ्यामिति॑प॒त्ऽभ्यां। शू॒द्रोअ॑जायत। अ॒जा॒य॒तेत्य॑जायत॥  
च॒न्द्रमा॒मन॑स:। मन॑सोजा॒त:। जा॒तश्चक्षॊ॑:। चक्षो॒स्सूर्य॑:। सूर्यो॑अजायत। अ॒जा॒य॒तेत्य॑जायत॥ मुखा॒दिन्द्र॑:। इन्द्र॑श्च। चा॒ग्नि:। अ॒ग्निश्च॑। च॒प्रा॒णात्। प्रा॒णद्वा॒यु:। वा॒युर॑जायत। अ॒जा॒य॒तेत्य॑जायत॥  
नाभ्या॑आसीत्। आ॒सी॒द॒न्तरि॑क्षं। अ॒न्तरि॑क्षंशी॒र्ष्ण:। शी॒र्ष्णोद्यौ:। द्यौस्सं। सम॑वर्तत। अ॒व॒र्त॒तेत्य॑वर्तत॥ प॒द्भ्याम्भूमि॑:। भूमि॒र्दिश॑:। दिश॒श्श्रोत्रा॑त्। श्रोत्रा॒त्तथा॑। तथा॑लो॒कान्। लो॒काँअ॑कल्पयन्। अ॒क॒ल्प॒य॒न्नित्य॑कल्पयन्॥  
स॒प्तास्या॑सन्। आ॒स॒न्प॒रि॒धय॑:। प॒रि॒धय॒स्त्रि:। प॒रि॒धय॒इति॑प॒रि॒ऽधय॑:। त्रिस्स॒प्त। स॒प्तस॒मिध॑:। स॒मिध॑:कृ॒ता:। स॒मिध॒इति॑सं॒ऽइध॑:। कृ॒ताइति॑कृ॒ता:॥ दे॒वायत्। यद्य॒ज्ञं। य॒ज्ञन्त॑न्वा॒ना:। त॒न्वा॒नाअब॑ध्नन्। अब॑ध्न॒न्पुरु॑षं। पुरु॑षम्प॒शुं। प॒शुमिति॑प॒शुं॥  
य॒ज्ञेन॑य॒ज्ञं। य॒ज्ञम॑यजन्त। अ॒य॒ज॒न्त॒दे॒वा:। दे॒वस्तानि॑। तानि॒धर्मा॑णि। धर्मा॑णिप्रथ॒मानि॑। प्र॒थ॒मान्या॑सन्। आ॒स॒न्नित्या॑सन्॥ तेह॑। ह॒नाकं॑। नाकं॑महि॒मान॑:। म॒हि॒मान॑स्सचन्त। स॒च॒न्त॒यत्र॑। यत्र॒पूर्वे॑। पूर्वे॑सा॒ध्या:। सा॒ध्यास्सन्ति॑। सन्ति॑दे॒वा:। दे॒वाइति॑दे॒वा:॥ 19 ॥  
