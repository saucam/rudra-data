

  
स॒मा॒नमु॒त्यं। ऊँ॒इत्यूँ॑। त्यम्पु॑रुहू॒तं। पु॒रु॒हू॒तमु॒क्थ्यं॑। पु॒रु॒हु॒तेति॑पुरुऽहूतं। मु॒क्थ्यं१॒॑रथं॑। रथं॑त्रिच॒क्रं। त्रि॒च॒क्रंसव॑ना। त्रि॒च॒क्रमिति॑त्रि॒ऽच॒क्रं। सव॑ना॒गनि॑ग्मतं। गनि॑ग्मत॒मिति॒गनि॑ग्मतं॥ परि॑ज्मानंवि॒दथ्यं॑। परि॑ज्मान॒मिति॒परि॑ऽज्मानं। वि॒द॒थ्यं॑सुवृ॒क्तिभि॑:। सु॒वृ॒क्तिभि॑र्व॒यं। सु॒वृ॒क्तिभि॒रिति॑सु॒वृ॒क्तिऽभि॑:। व॒यंव्यु॑ष्टौ। व्यु॑ष्टाउ॒षस॑:। व्यु॑ष्टा॒विति॒विऽउ॑ष्टौ। उ॒षसो॑हवामहे। ह॒वा॒म॒ह॒इति॑हवामहे॥  
प्रा॒त॒र्युजं॑नासत्या। प्रा॒त॒र्युज॒मिति॑प्रा॒त॒:ऽयुजं॑। ना॒स॒त्याधि॑। अधि॑तिष्ठथ:। ति॒ष्ठ॒थ॒:प्रा॒त॒र्यावा॑नं। प्रा॒त॒र्यावा॑नम्मधु॒वाह॑नं। प्रा॒त॒र्यावा॑न॒मिति॑प्रा॒त॒:ऽयावा॑नं। म॒धु॒वाह॑नं॒रथं॑। म॒धु॒वाह॑न॒मिति॑म॒धु॒ऽवाह॑नं। रथ॒मिति॒रथं॑॥ विशो॒येन॑। येन॒गच्छ॑थ:। गच्छ॑थो॒यज्व॑री:। यज्व॑रीर्नरा। न॒रा॒की॒रे:। की॒रेश्चि॑त्। चि॒द्य॒ज्ञं। य॒ज्ञंहोतृ॑मन्तं। होतृ॑मन्तमश्विना। होतृ॑मन्त॒मिति॒होतृ॑ऽमन्तं। अ॒श्वि॒नेत्य॑श्विना॥  
अ॒ध्व॒र्युंवा॑। वा॒मधु॑पाणिं। मधु॑पाणिंसु॒हस्त्यं॑। मधु॑पाणि॒मिति॒मधु॑ऽपाणिं। सु॒हस्त्य॑म॒ग्निधं॑। सु॒हस्त्य॒मिति॑सु॒ऽहस्त्यं॑। अ॒ग्निधं॑वा। वा॒धृ॒तद॑क्षं। धृ॒तद॑क्षं॒दमू॑नसं। धृ॒तद॑क्ष॒मिति॑धृ॒तऽद॑क्षं। दमू॑नस॒मिति॒दमू॑नसं॥ विप्र॑स्यवा। वा॒यत्। यत्सव॑नानि। सव॑नानि॒गच्छ॑थ:। गच्छ॒थोथ॑। अथ॒आया॑तम्मधु॒पेयं॑। म॒धु॒पेय॑मश्विना। म॒धु॒पेय॒मिति॑म॒धु॒ऽपेयं॑। अ॒श्वि॒नेत्य॑श्विना॥ 21 ॥  
