

  
दे॒वान्हु॑वे। हु॒वे॒बृ॒हच्छ्र॑वस:। बृ॒हच्छ्र॑वसस्व॒स्तये॑। बृ॒हच्छ्र॑वस॒इति॑बृ॒हत्ऽश्र॑वस:। स्व॒स्तये॑ज्योति॒ष्कृत॑:। ज्यो॒ति॒ष्कृतो॑अध्व॒रस्य॑। अ॒ध्व॒रस्य॒प्रचे॑तस:। प्रचे॑तस॒इति॒प्रऽचे॑तस:॥ येवा॑वृ॒धु:। वा॒वृ॒धु:प्र॑त॒रं। व॒वृ॒धुरिति॑व॒वृ॒धु:। प्र॒त॒रंवि॒श्ववे॑दस:। वि॒श्ववे॑दस॒इन्द्र॑ज्येष्ठास:। वि॒श्ववे॑दस॒इति॑वि॒श्वऽवे॑दस:। इन्द्र॑ज्येष्ठासोअ॒मृता॑:। इन्द्र॑ज्येष्ठास॒इतीन्द्र॑ऽज्येष्ठास:। अ॒मृता॑ऋता॒वृध॑:। ऋ॒ता॒वृध॒इत्यृ॑त॒ऽवृध॑:॥  
इन्द्र॑प्रसूता॒वरु॑णप्रशिष्टा:। इन्द्र॑प्रसूता॒इतीन्द्र॑ऽप्रसूता:। वरु॑णप्रशिष्टा॒ये। वरु॑णप्रशिष्टा॒इति॒वरु॑णऽप्रशिष्टा:। येसूर्य॑स्य। सूर्य॑स्य॒ज्योति॑ष:। ज्योति॑षोभा॒गं। भा॒गमा॑न॒शु:। आ॒न॒शुरित्या॑न॒शु:॥ म॒रुद्ग॑णॆवृ॒जने॑। म॒रुद्ग॑ण॒इति॑म॒रुत्ऽग॑णॆ। वृ॒जने॒मन्म॑। मन्म॑धीमहि। धी॒म॒हि॒माघो॑ने। माघो॑नेय॒ज्ञं। य॒ज्ञञ्ज॑नयन्त। ज॒न॒य॒न्त॒सू॒रय॑:। सू॒रय॒इति॑सू॒रय॑:॥  
इन्द्रो॒वसु॑भि:। वसु॑भि॒:परि॑। परि॑पातु। पा॒तु॒न॒:। नो॒गयं॑। गय॑मादि॒त्यै:। आ॒दि॒त्यैर्न॑:। नो॒अदि॑ति:। अदि॑ति॒श्शर्म॑। शर्म॑यच्छतु। य॒च्छ॒त्विति॑यच्छतु॥ रु॒द्रोरु॒द्रेभि॑:। रु॒द्रेभि॑र्दे॒व:। दे॒वोमृ॑ळयाति। मृ॒ळ॒या॒ति॒न॒:। न॒स्त्वष्टा॑। त्वष्टा॒ग्नाभि॑:। ग्नाभि॑स्सु॒वि॒ताय॑। सु॒वि॒ताय॑जिन्वतु। जि॒न्व॒त्विति॑जिन्वतु॥  
अदि॑ति॒र्द्यावा॑पृथि॒वी। द्यावा॑पृथि॒वीऋ॒तं। द्यावा॑पृथि॒वीइति॒द्यावा॑पृथि॒वी। ऋ॒तम्म॒हत्। म॒हदिन्द्रा॒विष्णू॑। इन्द्रा॒विष्णू॑म॒रुत॑:। इन्द्रा॒विष्णू॒इती॑न्द्रा॒विष्णू॑। म॒रुत॒स्व॑:। स्व॑र्बृ॒हत्। बृ॒हदिति॑बृ॒हत्॥ दे॒वाँआ॑दि॒त्यान्। आ॒दि॒त्याँअव॑से। अव॑सेहवामहे। ह॒वा॒म॒हेवसू॑न्। वसू॑न्रु॒द्रान्। रु॒द्रात्स॑वि॒तारं॑। स॒वि॒तारं॑सु॒दंस॑सं। सु॒दंस॑स॒मिति॑सु॒ऽदंस॑सं॥  
सर॑स्वान्धी॒भि:। धी॒भिर्वरु॑ण:। वरु॑णोध्र॒तव्र॑त:। ध्रु॒तव्र॑त:पू॒षा। ध्र॒तव्र॑त॒इति॑ध्रु॒तऽव्र॑त:। पू॒षाविष्णु॑:। विष्णु॑र्महि॒मा। म॒हि॒मावा॒यु:। वा॒युर॒श्विना॑। अ॒श्विनेत्य॒श्विना॑॥ ब्र॒ह्म॒कृतो॑अ॒मृता॑:। ब्र॒ह्म॒कृत॒इति॑ब्र॒ह्म॒ऽकृत॑:। अ॒मृता॑वि॒श्ववे॑दस:। वि॒श्ववे॑दस॒श्शर्म॑। वि॒श्ववे॑दस॒इति॑वि॒श्वऽवे॑दस:। शर्म॑न:। नो॒यं॒स॒न्। यं॒स॒न्त्रि॒वरू॑थं। त्रि॒वरू॑थ॒मंह॑स:। त्रि॒वरू॑थ॒मिति॑त्रि॒ऽवरू॑थं। अंह॑स॒इत्यंह॑स:॥12॥  
वृषा॑य॒ज्ञ:। य॒ज्ञोवृष॑ण:। वृष॑णस्सन्तु। स॒न्तु॒य॒ज्ञिया॑:। य॒ज्ञिया॒वृष॑ण:। वृष॑णॊदेवा:। दे॒वो॒वृष॑ण:। वृष॑णॊहवि॒ष्कृत॑:। ह॒विः॒कृत॒इति॑ह॒वि॒:ऽकृत॑:॥ वृष॑णा॒द्यावा॑पृथि॒वी। द्यावा॑पृथि॒वीऋ॒ताव॑री। द्यावा॑पृथि॒वीइति॒द्यावा॑पृथि॒वी। ऋ॒ताव॑री॒वृषा॑। ऋ॒तव॒रीत्यृ॒तऽव॑री। वृषा॑प॒र्जन्य॑:। प॒र्जन्यो॒वृष॑ण:। वृष॑णोवृष॒स्तुभ॑:। वृ॒ष॒स्तुभ॒इति॑वृ॒ष॒ऽस्तुभ॑:॥  
अ॒ग्नीषोमा॒वृष॑णा। वृष॑णा॒वाज॑सातये। वाज॑सातयेपुरुप्रश॒स्ता। वाज॑सातय॒इति॒वाज॑ऽसातये। पु॒रु॒प्र॒श॒स्तावृष॑णौ। पु॒रु॒प्र॒श॒स्तेति॑पु॒रु॒ऽप्र॒श॒स्ता। वृष॑णा॒उप॑। उप॑ब्रुवे। ब्रु॒व॒इति॑ब्रुवे॥ यावी॑जि॒रे। ई॒जि॒रेवृष॑ण:। वृष॑णोदेवय॒ज्यया॑। दे॒व॒यज्यया॒ता। दे॒व॒य॒ज्ययेति॑दे॒व॒ऽय॒ज्यया॑। तान॑:। न॒श्शर्म॑। शर्म॑त्रि॒वरू॑थं। त्रि॒वरू॑थं॒वि। त्रि॒वरू॑थ॒मिति॑त्रि॒ऽवरू॑थं। वियं॑सत:। यं॒स॒त॒इति॑यंसत:॥  
धृ॒तव्र॑ताःक्ष॒त्रियाः॑। धृ॒तव्र॑ता॒इति॑ध्रु॒तऽव्र॑ता:। क्ष॒त्रिया॑यज्ञनि॒ष्कृत॑:। य॒ज्ञ॒नि॒ष्कृतो॑बृहद्दि॒वा:। य॒ज्ञ॒नि॒:कृत॒इति॑य॒ज्ञ॒नि॒:ऽकृत॑:। बृ॒ह॒द्दि॒वाअ॑ध्व॒राणां॑। बृ॒ह॒द्दि॒वेति॑बृ॒ह॒त्ऽदि॒वा। अ॒ध्व॒राणा॑मभि॒श्रिय॑:। अ॒भि॒श्रिय॒इत्य॑भि॒ऽश्रिय॑:॥ अ॒ग्निहो॑तारऋत॒साप॑:। अ॒ग्निहो॑तार॒इत्य॒ग्निऽहो॑तार:। ऋ॒त॒सापो॑अ॒द्रुह॑:। ऋ॒त॒साप॒इत्यृ॑त॒ऽसाप॑:। अ॒द्रुहो॒प:। अ॒पोअ॑सृजन्। अ॒सृ॒ज॒न्ननु॑। अनु॑वृत्र॒तूर्ये॑। वृ॒त्र॒तूर्य॒इति॑वृ॒त्र॒ऽतूर्ये॑॥  
द्यावा॑पृथि॒वीज॑नयन्। द्यावा॑पृथि॒वीइति॒द्यावा॑पृथि॒वी। ज॒नय॑न्न॒भि। अ॒भिव्र॒ता। व्र॒ताप॑:। अप॒ओष॑धी:। ओष॑धीर्व॒निना॑नि। व॒निना॑निय॒ज्ञिया॑। य॒ज्ञियेति॑य॒ज्ञिया॑॥ अ॒न्तरि॑क्षं॒स्व॑:। स्व१॒॑राप॑प्रु:। आप॑प्रु:। प॒प्रु॒रू॒तये॑। ऊ॒तये॒वशं॑। वशं॑दे॒वास॑:। दे॒वास॑स्त॒न्वि॑। त॒न्वी॒३॒॑नि। निमा॑मृजु:। म॒मृ॒जु॒रिति॑ममृजु:॥  
ध॒र्तारो॑दि॒व:। दि॒वऋ॒भव॑:। ऋ॒भव॑स्सु॒हस्ता॑:। सु॒हस्ता॑वातापर्ज॒न्या। सु॒हस्तेति॑सु॒ऽहस्ता॑। वा॒ता॒प॒र्ज॒न्या॒म॑हि॒षस्य॑। म॒हि॒षस्य॑तन्य॒तो:। त॒न्य॒तोरिति॑त॒न्य॒तॊ:॥ आप॒ओष॑धी:। ओष॑धी॒:प्र। प्रति॑रन्तु। ति॒र॒न्तु॒न॒:। नो॒गिर॑:। गिरो॒भग॑:। भगो॑रा॒ति:। रा॒तिर्वा॒जिन॑:। वा॒जिनो॑यन्तु। य॒न्तु॒मे॒। मे॒हवं॑। हव॒मिति॒हवं॑॥13॥  
स॒मु॒द्रस्सिन्धु॑:। सिन्धू॒रज॑:। रजो॑अ॒न्तरि॑क्षं। अ॒न्तरि॑क्षम॒ज:। अ॒जएक॑पात्। एक॑पात्तनयि॒त्नु:। एक॑पा॒दित्येक॑ऽपात्। त॒न॒यि॒त्नुर॑र्ण॒व:। अ॒र्ण॒वइत्य॑र्ण॒व:॥ अहि॑र्बु॒ध्न्य॑:। बु॒ध्न्य॑श्शृणवत्। शृ॒ण॒व॒द्वचां॑सि। वचां॑सिमे। मे॒विश्वे॑। विश्वे॑दे॒वास॑:। दे॒वास॑उ॒त। उ॒तसू॒रय॑:। सू॒रयो॒मम॑। ममेति॒मम॑॥  
स्याम॑वः। वो॒मन॑व:। मन॑वोदे॒वता॑तये। दे॒वता॑तये॒प्राञ्चं॑। दे॒वता॑तय॒इति॑दे॒वऽता॑तये। प्राञ्च॑न्न:। नो॒य॒ज्ञं। य॒ज्ञम्प्र। प्रन॑यत। न॒य॒त॒सा॒धु॒या। सा॒धु॒येति॑सा॒धु॒ऽया॥ आ॒दि॒त्यारु॒द्रा:। रु॒द्रावस॑व:। वस॑वस्सुदानव:। सु॒दा॒न॒व॒इ॒मा। इ॒माब्रह्म॑। ब्रह्म॑श॒स्यामा॑नानि। श॒स्यमा॑नानिजिन्वत। जि॒न्व॒तेति॑जिन्वत॥  
दैव्या॒होता॑राप्रथ॒मापु॒रोहि॑तऋ॒तस्य॑। पु॒रोहि॒तेति॑पु॒र:ऽहि॑ता। ऋ॒तस्य॒पन्थां॑। पन्था॒मनु॑। अन्वे॑मि। ए॒मि॒सा॒धु॒या। सा॒धु॒येति॑सा॒धु॒ऽया॥ क्षेत्र॑स्य॒पतिं॑। पतिं॒प्रति॑वेशं। प्रति॑वेशमीमहे। प्रति॑वेश॒मिति॒प्रति॑ऽवेशं। ई॒म॒हे॒विश्वा॑न्। विश्वा॑न्दे॒वान्। दे॒वाँअ॒मृता॑न्। अ॒मृताँ॒अप्र॑युच्छत:। अप्र॑युच्छत॒इत्यप्र॑ऽयुच्छत:॥  
वशि॑ष्ठास:पितृ॒वत्। पि॒तृ॒वद्वाचं॑। पि॒तृ॒वदिति॑पि॒तृ॒ऽवत्। वाच॑मक्रत। अ॒क्र॒त॒दे॒वान्। दे॒वाँईळा॑ना:। ईळा॑नाऋषि॒वत्। ऋ॒षि॒वत्स्व॒स्तये॑। ऋ॒षि॒वदित्यृ॑षि॒ऽवत्। स्व॒स्तय॒इति॑स्व॒स्तये॑॥ प्री॒ताइ॑वज्ञा॒तय॑:। प्री॒ताइ॒वेति॑प्री॒ता:ऽइ॑व। ज्ञा॒तय॒:कामं॑। काम॒मेत्य॑। एत्या॒स्मे। एत्येत्या॒ऽइत्य॑। अ॒स्मेदे॑वास:। दे॒व॒सोव॑। अव॑धूनुत। धू॒नु॒ता॒वसु॑। वस्विति॒वसु॑॥  
दे॒वान्वशि॑ष्ठोअ॒मृता॑न्ववन्दे॒येविश्वा॒भुव॑ना॒निप्र॑त॒स्थु:॥ तेनो॑रासन्तामुरुगा॒यम॒द्ययू॒यम्पा॑तस्व॒स्तिभि॒स्सदा॑न:॥ 14 ॥  
