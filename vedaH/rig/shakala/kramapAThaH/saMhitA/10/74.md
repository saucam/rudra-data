

  
वसू॑नांवा। वा॒च॒र्कृ॒षे॒। च॒र्कृ॒ष॒इय॑क्षन्। इय॑क्षन्धि॒या। धि॒यावा॑। वा॒य॒ज्ञै:। य॒ज्ञैर्वा॑। वा॒रोद॑स्यो:। रोद॑स्यो॒रिति॒रोद॑स्यो:॥ अर्व॑न्तोवा। वा॒ये। येर॑यि॒मन्त॑:। र॒यि॒मन्त॑स्सा॒तौ। र॒यि॒मन्त॒इति॑र॒यि॒ऽमन्त॑:। सा॒तौव॒नुं। व॒नुंवा॑। वा॒ये। येसु॒श्रुणं॑। सु॒श्रुणं॑सु॒श्रुत॑:। सु॒श्रुण॒मिति॑सु॒ऽश्रुणं॑। सु॒श्रुतो॒धु:। सु॒श्रुत॒इति॑सु॒ऽश्रुत॑:। धुरिति॒धु:॥  
हव॑एषां। ए॒षा॒मसु॑र:। असु॑रोनक्षत। न॒क्ष॒त॒द्यां। द्यांश्र॑वस्य॒ता। श्र॒व॒स्या॒तामन॑सा। मन॑सानिंसत। निं॒स॒त॒क्षां। क्षामिति॒क्षां॥ चक्षा॑णा॒यत्र॑। यत्र॑सुवि॒ताय॑। सु॒वि॒ताय॑देवा:। दे॒वा॒द्यौ:। द्यौर्न। नवारे॑भि:। वारे॑भि:कृणवन्त। कृ॒ण॒व॒न्त॒स्वै:। स्वैरिति॒स्वै:॥  
इ॒यमे॑षां। ए॒षा॒म॒मृता॑नां। अ॒मृता॑नां॒गी:। गीस्स॒र्वता॑ता। स॒र्वता॑ता॒ये। स॒र्वता॒तेति॑स॒र्वऽता॑ता। येकृ॒पण॑न्त। कृ॒पण॑न्त॒रत्नं॑। रत्न॒मिति॒रत्नं॑॥ धिय॑ञ्च। च॒य॒ज्ञं। य॒ज्ञञ्च॑। च॒साध॑त:। साध॑न्त॒स्ते। तेन॑:। नो॒धा॒न्तु॒। धा॒न्तु॑यत्तेचवसव्यं॑। व॒सव्य१॒॑मसा॑मि। असामीत्यसा॑मि॥  
आातत्। तत्ते॑। त॒इ॒न्द्र॒। इ॒न्द्रा॒यव॑:। आ॒यव॑:पनन्तु। प॒न॒न्त्वा॒भि। अ॒भिये। यऊ॒र्वं। ऊ॒र्वङ्गोम॑न्तं। गोम॑न्तं॒तितृ॑त्सान्। गोम॑न्त॒मिति॒गोऽम॑न्तं। तितृ॑त्सा॒निति॒तितृ॑त्सान्॥ स॒कृ॒त्स्वं१॒॑ये। स॒कृ॒त्स्व१॒॑मिति॑स॒कृत्ऽस्वं॑। येपु॑रुपु॒त्रां। पु॒रु॒पु॒त्राम्म॒हीं। पु॒रु॒पु॒त्रामिति॑पु॒रु॒ऽपु॒त्रां। म॒हींस॒हस्र॑धारां। स॒हस्र॑धाराम्बृह॒तीं। स॒हस्र॑धारा॒मिति॑स॒हस्र॑ऽधारां। बृ॒ह॒तीन्दुदु॑क्षन्। दुधु॑क्ष॒न्निति॒दुधु॑क्षन्॥  
शची॑वइन्द्रं। शची॑व॒इति॒शची॑ऽव:। इ॒न्द्र॒मव॑से। अव॑सेकृणुध्वं। कृ॒णु॒ध्व॒मना॑नतं। अना॑नतन्द॒मय॑न्तं। द॒मय॑न्तम्पृत॒न्यून्। पृ॒त॒न्यूनिति॑पृ॒त॒न्यून्॥ ऋ॒भु॒क्षणं॑म॒घवा॑नं। म॒घवा॑नंसुवृ॒क्तिं। म॒घवा॑न॒मिति॑म॒घऽवा॑नं। सु॒वृ॒क्तिम्भर्ता॑। भर्ता॒य:। योवज्रं॑। वज्रं॒नर्यं॑। नर्यं॑पुरु॒क्षु:। पु॒रु॒क्षुरिति॑पु॒रु॒ऽक्षु:॥  
यद्वा॒वान॑। वा॒वान॑पुरु॒तमं॑। व॒वानेति॑व॒वान॑। पु॒रु॒तमं॑पुरा॒षाट्। पु॒रु॒तम॒मिति॑पु॒रु॒ऽतमं॑। पुरा॒षाळावृ॑त्र॒हा। आवृ॑त्र॒हा। वृ॒त्र॒हेन्द्र॑:। वृ॒त्र॒हेति॑वृ॒त्र॒ऽहा। इन्द्रो॒नामा॑नि। नामा॑न्यप्रा:। अ॒प्रा॒इत्य॑प्रा:॥ अचे॑तिप्रा॒सह॑:। प्रा॒सह॒स्पति॑:। प्र॒सह॒इति॑प्र॒ऽसह॑:। पति॒स्तुवि॑ष्मान्। तुवि॑ष्मा॒न्यत्। यदीं॑। ई॒मु॒श्मसि॑। उ॒श्मसि॒कर्त॑वे। कर्त॑वे॒कर॑त्। कर॒त्तत्। तदिति॒तत्॥5॥  
