

  
उ॒द॒प्रुतो॒न। उ॒द॒प्रुत॒इत्यु॑द॒ऽप्रुत॑:। नवय॑:। वयो॒रक्ष॑माणा:। रक्ष॑माणा॒वाव॑दत:। वाव॑दतोअ॒भ्रिय॑स्येव। अ॒भ्रिय॑स्येव॒घोषा॑:। अ॒भ्रिय॒स्येवेत्य॒भ्रिय॑स्यऽइव। घोषा॒इति॒घोषा॑:॥ गि॒रि॒भ्रजो॒न। गि॒रि॒भ्रज॒इति॑गि॒रि॒ऽभ्रज॑:। नोर्मय॑:। ऊ॒र्मयो॒मद॑न्त:। मद॑न्तो॒बृह॒स्पतिं॑। बृह॒स्पति॑म॒भि। अ॒भ्य१॒॑र्का:। अ॒र्काअ॑नावन्। अ॒ना॒व॒न्नित्य॑नावन्॥  
सङ्गोभि॑:। गोभि॑राङ्गिर॒स:। आ॒ङ्गि॒र॒सोनक्ष॑माणा:। नक्ष॑माणा॒भग॑इव। भग॑इ॒वेत्। भग॑इ॒वेति॒भग॑:ऽइव। इद॑र्य॒मणं॑। अ॒र्य॒मणं॑निनाय। नि॒ना॒येति॑निनाय॥ जने॑मि॒त्र:। मि॒त्रोन। नदं॑पती। दम्प॑तीअनक्ति। दम्प॑ती॒इति॒दंऽप॑ती। अ॒न॒क्ति॒बृह॑स्पते:। बृह॑स्पतेवा॒जय॑। वा॒जया॒शूनि॑व। आ॒शूनि॑वा॒जौ। आ॒शूनि॒वेत्या॒शून्ऽइ॑व। आ॒जावित्या॒जौ॥  
सा॒ध्व॒र्याअ॑ति॒थिनी॑:। सा॒ध्व॒र्याइति॑सा॒धु॒ऽअ॒र्या:। अ॒ति॒थिनी॑रिषि॒रा:। इ॒षि॒रास्पा॒र्हा:। स्पा॒र्हास्सु॒वर्णा॑:। सु॒वर्णा॑अनव॒द्यरू॑पा:। सु॒वर्णा॒इति॑सु॒ऽवर्णा॑:। अ॒न॒व॒द्यरू॑पा॒इत्य॑न॒व॒द्यऽरू॑पा:॥ बृह॒स्पति॒:पर्व॑तेभ्य:। पर्व॑तेभ्योवि॒तूर्य॑। वि॒तूर्या॒नि:। वि॒तूर्येति॑वि॒ऽतूर्य॑। निर्गा:। गाऊ॑पे। ऊ॑पे॒यव॑मिव। यव॑मिवस्थि॒विभ्य॑:। यव॑मि॒वेति॒यवं॑ऽइव। स्थि॒विभ्य॒इति॑स्थि॒विऽभ्य॑:॥  
आ॒प्रु॒षा॒यन्मधु॑ना। आ॒प्रु॒षा॒यन्नित्या॒ऽप्रु॒षा॒यन्। मधु॑नऋ॒तस्य॑। ऋ॒तस्य॒योनिं॑। योनि॑मवक्षि॒पन्। अ॒व॒क्षि॒पन्न॒र्कं। अ॒व॒क्षि॒पन्नित्य॑व॒ऽक्षि॒पन्। अ॒र्कमु॒ल्कामि॑व। उ॒ल्कामि॑व॒द्यो:। उ॒ल्कामि॒वेत्यु॒ल्कांऽइ॑व। द्योरिति॒द्यो:॥ बृह॒स्पति॑रु॒द्धर॑न्। उ॒द्धर॒न्नश्म॑न:। अश्म॑नो॒गा:। गाभूम्या॑:। भूम्या॑उ॒द्नेव॑। उ॒द्नेव॒वि। उ॒द्नेवेत्यु॒द्नाऽइ॑व। वित्वचं॑। त्वचं॑बिभेद। बि॒भेदेति॑बि॒भेद॑॥  
अप॒ज्योति॑षा। ज्योति॑षा॒तम॑:। तमो॑अ॒न्तरि॑क्षात्। अ॒न्तरि॑क्षादु॒द्न:। उ॒द्नश्शीपा॑लमिव। शीपा॑लमिव॒वात॑:। शीपा॑लमि॒वेति॒शीपा॑लंऽइव। वात॒आज॑त्। आ॒ज॒दित्या॑जत्॥ बृह॒स्पति॑रनु॒मृश्य॑। अ॒नु॒मृश्य॑व॒लस्य॑। अ॒नु॒मृश्येत्य॑नु॒ऽमृश्य॑। व॒लस्या॒भ्रमि॑व। अ॒भ्रमि॑व॒वात॑:। अ॒भ्रमि॒वेत्य॒भ्रंऽइ॑व। वात॒आच॑क्रे। आच॑क्रे। च॒क्र॒आगा:। आगा:। गाइति॒गा:॥  
य॒दाव॒लस्य॑। व॒लस्य॒पीय॑त:। पीय॑तो॒जसुं॑। जसुं॒भेत्। भेद्बृह॒स्पति॑:। बृह॒स्पति॑रग्नि॒तपो॑भि:। अ॒ग्नि॒तपो॑भिर॒र्कै:। अ॒ग्नि॒तपो॑भि॒रित्य॑ग्नि॒तप॑:ऽभि:। अ॒र्कैतित्य॒र्कै:॥ द॒द्भिर्न। द॒द्भिरिति॑द॒त्ऽभि:। नजि॒ह्वा। जि॒ह्वापरि॑विष्टं। परि॑विष्ट॒मादा॑त्। परि॑विष्ट॒मिति॒परि॑ऽविष्टं। आद॑दा॒वि:। आ॒विर्नि॒धीन्। नि॒धीँर॑कृणोत्। नि॒धीनिति॑नि॒ऽधीन्। अ॒कृ॒णॊ॒दु॒स्रिया॑णां। उ॒स्रिया॑णा॒मित्यु॒स्रिया॑णां॥17॥  
बृह॒स्पति॒रम॑त। अम॑त॒हि। हित्यत्। त्यदा॑सां। आ॒सां॒नाम॑। नाम॑स्व॒रीणां॑। स्व॒रीणां॒सद॑ने। सद॑ने॒गुहा॑। गुहा॒यत्। यदिति॒यत्॥ आ॒न्डेव॑भि॒त्वा। आ॒न्डेवेत्या॒न्डाऽइ॑व। भि॒त्वाश॑कु॒नस्य॑। श॒कु॒नस्य॒गर्भं॑। गर्भ॒मुत्। उदु॒स्रिया॑:। उ॒स्रिया॒:पर्व॑तस्य। पर्व॑तस्य॒त्मना॑। त्मना॑जत्। आ॒ज॒दित्या॑जत्॥  
अ॒श्नापि॑नद्धं। अपि॑नद्ध॒म्मधु॑। अपि॑नद्ध॒मित्यपि॑ऽन्धं। मधु॒परि॑। पर्य॑पश्यत्। अ॒प॒श्य॒न्मत्स्यं॑। मत्स्य॒न्न। नदी॒ने। दी॒नउ॒दनि॑। उ॒दनि॑क्षि॒यन्तं॑। क्षि॒यन्त॒मिति॑क्षि॒यन्तं॑॥ निष्टत्। तज्ज॑भार। ज॒भा॒र॒च॒म॒सं। च॒म॒सन्न। नवृ॒क्षात्। वृ॒क्षाद्बृह॒स्पति॑:। बृह॒स्पति॑र्विर॒वेण॑। वि॒रवेण॑वि॒कृत्य॑। वि॒र॒वेणेति॑वि॒ऽर॒वेण॑। वि॒कृत्येति॑वि॒ऽकृत्य॑॥  
सोषां। उ॒षाम॑विन्दत्। अ॒व॒न्द॒त्स:। सस्व॑:। स्व१॒॑स्स:। सोअ॒ग्निं। अ॒ग्निंस:। सोअ॒र्केण॑। अ॒र्केण॒वि। विब॑बाधे। ब॒बा॒धे॒तमां॑सि। तमां॒सीति॒तमां॑सि॥ बृह॒स्पति॒र्गोव॑पुष:। गोव॑पुषोव॒लस्य॑। गोव॑पुष॒इति॒गोऽव॑पुष:। व॒लस्य॒नि:। निर्म॒ज्जानं॑। म॒ज्जान॒न्न। नपर्व॑ण:। पर्व॑णोजभार। ज॒भा॒रेति॑जभार॥  
हि॒मेव॑प॒र्णा। हि॒मेवेति॑हि॒माऽइ॑व। प॒र्णामु॑षि॒ता। मु॒षि॒तावना॑नि। वना॑नि॒बृह॒स्पति॑ना। बृह॒स्पति॑नाअकृपयत्। अ॒कृ॒प॒य॒द्व॒ल:। व॒लोगा:। गाइति॒गा:॥ अ॒ना॒नु॒कृ॒त्यम॑पु॒न:। अ॒न॒नु॒कृ॒त्येत्य॑न॒नु॒ऽकृत्य॑। अ॒पु॒न॒श्च॑कार। अ॒पु॒न॒रित्य॑पुन:। च॒का॒र॒यात्। यात्सूर्या॑मासा। सूर्या॒मासा॑मि॒थ:। मि॒थउ॒च्चरा॑त:। उ॒च्चरा॑त॒इत्यु॒त्ऽचरा॑त:॥  
अ॒भिश्या॒वं। श्या॒वन्न। नकृश॑नेभि:। कृश॑नेभि॒रश्वं॑। अश्व॒न्नक्ष॑त्रेभि:। नक्ष॑त्रेभि:पि॒तर॑:। पि॒तरो॒द्यां। द्याम॑पिंशन्। अ॒पिं॒श॒न्नित्य॑पिंशन्॥ रात्र्यां॒तम॑:। तमो॒अद॑धु:। अद॑धु॒र्ज्योति॑:। ज्योति॒रह॑न्। अह॒न्बृह॒स्पति॑:। बृह॒स्पति॑र्भि॒नत्। भि॒नदुद्रिं॑। उद्रिं॑विदत्। वि॒दद्गा:। गाइति॒गा:॥  
इ॒दम॑कर्म। अ॒क॒र्म॒नम॑:। नमो॑अभ्रि॒याय॑। अ॒भ्रि॒याय॒य:। य:पू॒र्वी:। पू॒र्वीरनु॑। अन्वा॒नोन॑वीति। आ॒नोन॑वी॒तीत्या॒ऽनोन॑वीति॥ बृह॒स्पति॒स्स:। सहि। हिगोभि॑:। गोभि॒स्स:। सोअश्वै॑:। अश्वै॒स्स:। सवी॒रेभि॑:। वी॒रेभि॒स्स:। सनृभि॑:। नृभि॑र्न:। नृभि॒रिति॒नृऽभि॑:। नोवय॑:। वयो॑धात्। धा॒दिति॑धात्॥18॥  
