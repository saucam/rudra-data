

  
अ॒हम्भु॑वं। भु॒वं॒वसु॑न:। वसु॑न:पू॒र्व्य:। पू॒र्व्यस्पति॑:। पति॑र॒हं। अ॒हन्धना॑नि। धना॑नि॒सं। सञ्ज॑यामि। ज॒या॒मि॒शस्व॑त:। शस्व॑त॒इति॒शस्व॑त:॥ मांह॑वन्ते। ह॒व॒न्ते॒पि॒तरं॑। पि॒तर॒न्न। नज॒न्तव॑:। ज॒न्तवो॒हं। अ॒हन्दा॒शुषे॑। दा॒शुषे॒वि। विभ॑जामि। भ॒जा॒मि॒भोज॑नं। भोज॑न॒मिति॒भोज॑नं॥  
अ॒हमिन्द्र॑:। इन्द्रो॒रोध॑:। रोधो॒वक्ष॑:। वक्षो॒अथ॑र्वण:। अथ॑र्वणस्त्रि॒ताय॑। त्रि॒ताय॒गा:। गाअ॑जनयं। अ॒ज॒न॒य॒म॒हे:। अ॒हेरधि॑। अधीत्यधि॑॥ अ॒हन्द॒स्युभ्य॑:। द॒स्युभ्य॒:परि॑। द॒स्युभ्य॒इति॑द॒स्युऽभ्य॑:। परि॑नृ॒ण्मं। नृ॒ण्ममाद॑दे। आद॑दे। द॒दे॒गो॒त्रा। गो॒त्राशिक्ष॑न्। शिक्ष॑न्दधी॒चे। द॒धी॒चेमा॑त॒रिश्व॑ने। मा॒त॒रिश्व॑न॒इति॑मा॒त॒ऽरिश्व॑ने॥  
मह्यं॒त्वष्टा॑। त्वष्टा॒वज्रं॑। वज्र॑मतक्षत्। अ॒त॒क्ष॒दा॒य॒सं। आ॒य॒सम्मयि॑। मयि॑दे॒वास॑:। दे॒वासो॑अवृजन्। अ॒वृ॒ज॒न्नपि॑। अपि॒क्रतुं॑। क्रतु॒मिति॒क्रतुं॑॥ ममानी॑कं। अनी॑कं॒सूर्य॑स्येव। सूर्य॑स्येवदु॒ष्टरं॑। सूर्य॑स्ये॒वेति॒सूर्य॑स्यऽइव। दु॒ष्टरं॒मां। मामार्य॑न्ति। आर्य॑न्तिकृ॒तेन॑। कृ॒तेन॒कर्त्वे॑न। कर्त्वे॑नच। चेति॑च॥  
अ॒हमे॒तं। ए॒तङ्ग॒व्ययं॑। ग॒व्यय॒मश्व्यं॑। अश्व्यं॑प॒शुं। प॒शुम्पु॑री॒षीणं॑। पु॒री॒षणं॒साय॑केन। साय॑केनाहिर॒ण्ययं॑। हि॒र॒ण्यय॒मिति॑हि॒र॒ण्ययं॑॥ पु॒रुस॒हस्रा॑। स॒हस्रा॒नि। निशि॑शामि। शि॒शा॒मि॒दा॒शुषे॑। दा॒शुषे॒यत्। यन्मा॑। मा॒सोमा॑स:। सोमा॑सउ॒क्थिन॑:। उ॒क्थिनो॒अम॑न्दिषु:। अम॑न्दिषु॒रित्यम॑न्दिषु:॥  
अ॒हमिन्द्र॑:। इन्द्रो॒न। नपरा॑। परा॑जिग्ये। जि॒ग्य॒इत्। इध्दनं॑। धन॒न्न। नमृ॒त्यवे॑। मृ॒त्यवेव॑। अव॑तस्थे। त॒स्थे॒कदा॑। कदा॑च॒न॥ सोम॒मित्। इन्मा॑। मा॒सु॒न्वन्त॑:। सु॒न्वन्तो॑याचत। या॒च॒ता॒वसु॑। वसु॒न। नमे॑। मे॒पू॒रवे॑। पू॒रव॑स्स॒ख्ये। स॒ख्येरि॑षाथन। रि॒षा॒थ॒नेति॑रिषाथन॥ 5 ॥  
अ॒हमे॒तान्। ए॒ताञ्छाश्व॑सत:। शाश्व॑सतो॒द्वाद्वा॑। द्वाद्वेन्द्रं॑। द्वाद्वेति॒द्वाऽद्वा॑। इन्द्रं॒ये। येवज्रं॑। वज्रं॑यु॒धये॑। यु॒धये॑कृण्वत। अ॒कृ॒ण्व॒तेत्य॑कृण्वत॥ आ॒ह्वय॑मानाँ॒अव॑। आ॒ह्वय॑माना॒नित्या॒ऽह्वय॑मानान्। अव॒हन्म॑ना। हन्म॑नाहनं। अ॒ह॒नं॒दृ॒ह्ळा। दृ॒ह्ळावद॑न्। वद॒न्नन॑मस्यु:। अन॑मस्युर्नम॒स्विन॑:। न॒म॒स्विन॒इति॑न॒म॒स्विन॑:॥  
अ॒भी॒३॒॑दं। इ॒दमेक॑:। एको॑अस्मि। अ॒स्मि॒नि॒ष्षाट्। नि॒ष्षाळ॒भि। अ॒भीद्वा। द्वाकिं। किमु॒त्रय॑:। ऊँँ॒इत्यूँ॑। त्रय॑:करन्ति। क॒र॒न्तीति॑करन्ति॥ खले॒न। नप॒र्षान्। प॒र्षान्प्रति॑। प्रति॑हन्मि। ह॒न्मि॒भूरि॑। भूरि॒किं। किम्मा॑। मा॒नि॒न्द॒ति॒। नि॒न्द॒ति॒शत्र॑व:। शत्र॑वोनि॒न्द्रा:। अ॒नि॒न्द्राइत्य॑नि॒न्द्रा:॥  
अ॒हङ्गु॒ङ्गुभ्य॑:। गु॒ङ्गुभ्यो॑अतिथि॒ग्वं। अ॒ति॒थि॒ग्वमिष्क॑रं। अ॒ति॒थि॒ग्वमित्य॑ति॒थि॒ऽग्वं। इष्क॑र॒मिषं॑। इष॒न्न। नवृ॑त्र॒तुरं॑। वृ॒त्र॒तुरं॑वि॒क्षु। वृ॒त्र॒तुर॒मिति॑वृ॒त्र॒ऽतुरं॑। वि॒क्षुधा॑रयं। धा॒रय॒मिति॑धारयं॥ यत्प॑र्णय॒घ्ने। प॒र्ण॒य॒घ्नउ॒त। प॒र्ण॒य॒घ्नइति॑प॒र्ण॒य॒ऽघ्ने। उ॒तवा॑। वा॒क॒र॒ञ्ज॒हे। क॒र॒ञ्ज॒हेप्र। क॒र॒ञ्ज॒हइति॑क॒र॒ञ्ज॒ऽहे। प्राहं। अ॒हम्म॒हे। म॒हेवृ॑त्र॒हत्ये॑। वृ॒त्र॒हत्ये॒अशु॑श्रवि। वृ॒त्र॒हत्य॒इति॑वृ॒त्र॒ऽहत्ये॑। अशु॑श्र॒वीत्यशु॑श्रवि॥  
प्रमे॑। मे॒नमी॑। नमी॑सा॒प्य:। सा॒प्यइ॒षे। इ॒षेभु॒जे। भु॒जेभू॑त्। भू॒त्गवां॑। गवा॒मेषे॑। एषे॑स॒ख्या। स॒ख्याकृ॑णुत। कृ॒णु॒त॒द्वि॒ता। द्वि॒तेति॑द्वि॒ता॥ दि॒द्युंयद॑स्य। यद॑स्य। अ॒स्य॒स॒मि॒थेषु॑। स॒मि॒थेषु॑मं॒हयं॑। स॒मि॒थेष्विति॑सं॒ऽइ॒थेषु॑। मं॒हय॒मात्। आदित्। इदे॑नं। ए॒नं॒शस्यं॑। शस्य॑मु॒क्थ्यं॑। उ॒क्थ्यं॑करं। क॒र॒मिति॑करं॥  
प्रने॑मस्मिन्। नेम॑स्मिन्ददृशे। द॒दृ॒शे॒सोम॑:। सोमो॑अ॒न्त:। अ॒न्तर्गो॒पां। गो॒पानेमं॑। ने॒ममा॒वि:। आ॒विर॒स्था। अ॒स्थाकृ॑णोति। कृ॒णो॒तीति॑कृणोति॥ सति॒ग्मशृ॑ङ्गं। ति॒ग्मशृ॑ङ्गं॒वृष॒भं। ति॒ग्मशृ॑ङ्गमिति॑ति॒ग्मऽशृ॑ङ्गं। वृ॒ष॒भंयुयु॑त्सन्। युयु॑त्सन्द्रु॒ह:। द्रु॒हस्त॑स्थौ। त॒स्थौ॒ब॒हु॒ले। ब॒हु॒लेब॒ध्द:। ब॒ध्दोअ॒न्त:। अ॒न्तरित्य॒न्त:॥  
आ॒दि॒त्यानां॒वसू॑नां। वसू॑नांरु॒द्रिया॑णां। रु॒द्रिया॑णान्दे॒व:। दे॒वोदे॒वानां॑। दे॒वाना॒न्न। नमि॑नामि। मि॒ना॒मि॒धाम॑। धामेति॒धाम॑॥ तेमा॑भ॒द्राय॑। भ॒द्राय॒शव॑से। शव॑सेततक्षु:। त॒त॒क्षु॒रप॑राजितं। अप॑राजित॒मस्तृ॑तं। अप॑राजित॒मित्यप॑राऽजितं। अस्तृ॑त॒मषा॑ळ्हं। अषा॑ळ्ह॒मित्यषा॑ळ्हं॥ 6॥  
