

  
यु॒जेवां॑। वां॒ब्रह्म॑। ब्रह्म॑पू॒र्व्यं। पू॒र्व्यन्नमो॑भि:। नमो॑भि॒र्वि। नमो॑भि॒रिति॒नम॑:ऽभि:। विश्लोक॑:। श्लोक॑एतु। ए॒तु॒प॒थ्ये॑व। प॒थ्ये॑वसू॒रे:। प॒थ्येवेति॑प॒थ्या॑ऽइव। सू॒रेरिति॑सू॒रे:॥ शृ॒ण्वन्तु॒विश्वे॑। विश्वे॑अ॒मृत॑स्य। अ॒मृत॑स्यपु॒त्रा:। पु॒त्राआये। आये। येधामा॑नि। धामा॑निदि॒व्यानि॑। दि॒व्यानि॑त॒स्थु:। त॒स्थुरिति॑त॒स्थु:॥  
य॒मेइ॑व॒यत॑माने। य॒मेइ॒वेति॑य॒मेऽइ॑व। यत॑माने॒यत्। यत॑माने॒इति॒यत॑माने। यदैतं॑। ऐतं॒प्र। प्रवां॑। वां॒भ॒र॒न्। भ॒र॒न्मानु॑षा। मानु॑षादेव॒यन्त॑;। दे॒व॒यन्त॒इति॑दे॒व॒ऽयन्त॑:॥ आसी॑दतं। सी॒द॒तं॒स्वं। स्वमु॑लो॒कं। ऊँ॒इत्यूँ॑। लो॒कंविदा॑ने। विदा॑नेस्वास॒स्थे। विदा॑ने॒इति॒विऽदा॑ने। स्वा॒स॒स्थेभ॑वतं। स्वा॒स॒स्थेइति॑सु॒ऽआ॒स॒स्थे। भ॒व॒त॒मिन्द॑वे। इन्द॑वेन:। न॒इति॑न:॥  
पञ्च॑प॒दानि॑। प॒दानि॒रुप॑:। रुपो॒अनु॑। अन्व॑रोहं। अ॒रो॒हं॒चतु॑ष्पदीं। चतु॑ष्पदी॒मनु॑। चतु॑:पदी॒मिति॒चतु॑:ऽपदीं। अन्न्वे॑मि। ए॒मि॒व्र॒तेन॑। व्र॒तेनेति॑व्र॒तेन॑॥ अ॒क्षरे॑ण॒प्रति॑। प्रति॑मिमे। मि॒म॒ए॒तां। ए॒तामृ॒तस्य॑। ऋ॒तस्य॒नाभौ॑। नाभा॒वधि॑। अधि॒सं। सम्पु॑नामि। पु॒ना॒मीति॑पुनामि॥  
दे॒वेभ्य॒:कं। कम॑वृणीत। अ॒वृ॒णी॒त॒मृ॒त्युं। मृ॒त्युम्प्र॒जायै॑। प्र॒जायै॒कं। प्र॒जाया॒इति॑प्र॒ऽजायै॑। कम॒मृतं॑। अ॒मृत॒न्न। नावृ॑णीत। अ॒वृ॒णी॒तेत्य॑वृणीत॥ बृह॒स्पतिं॑य॒ज्ञं। य॒ज्ञम॑कृण्वत। अ॒कृ॒ण्व॒त॒ऋषिं॑। ऋषिं॑प्रि॒यां। प्रि॒यांय॒म:। य॒मस्त॒न्वं॑। त॒न्वं॑१॒॑प्र। प्रारि॑रेचीत्। अ॒रि॒रे॒ची॒दित्य॑रिरेचीत्॥  
स॒प्तक्ष॑रन्ति। क्ष॒र॒न्ति॒शिश॑वे। शिश॑वेम॒रुत्व॑ते। म॒रुत्व॑तेपि॒त्रे। पि॒त्रेपु॒त्रास॑:। पु॒त्रासो॒अपि॑। अप्य॑वीवतन्। अ॒वी॒व॒त॒न्नृ॒तं। ऋ॒तमित्यृ॒तं॥ उ॒भेइत्। उ॒भेइत्यु॒भे। इद॑स्य। अ॒स्यो॒भ॑यस्य। उ॒भय॑स्यराजत:। रा॒ज॒त॒उ॒भे। उ॒भेय॑तेते। उ॒भेइत्यु॒भे। य॒ते॒ते॒उ॒भय॑स्य। य॒ते॒ते॒इति॑यतेते। उ॒भय॑स्यपुष्यत:। पु॒ष्य॒त॒इति॑पुष्यत:॥ 13॥  
