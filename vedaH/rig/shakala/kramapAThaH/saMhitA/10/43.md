

  
अच्छा॑मे। म॒इन्द्रं॑। इन्द्रं॑म॒तय॑:। म॒तय॑स्स्व॒र्विद॑:। स्व॒र्विद॑स्स॒ध्रीची॑:। स्व॒र्विद॒इति॑स्व॒:ऽविद॑:। स॒ध्रीची॒र्विश्वा॑:। स॒ध्रीची॒रिति॑स॒ध्रीची॑:। विश्वा॑उश॒ती:। उ॒श॒तीर॑नूषत। अ॒नू॒षतेत्य॑नूषत॥ परि॑ष्वजन्ते। स्व॒ज॒न्ते॒जन॑य:। जन॑यो॒यथा॑। यथा॒पतिं॑। पतिं॒मर्यं॑। मर्य॒न्न। नशु॒न्ध्युं। शु॒न्ध्युम्म॒घवा॑न:। म॒घवा॑नमू॒तये॑। म॒घवा॑न॒मिति॑म॒घऽवा॑नं। ऊ॒तय॒इत्यू॒तये॑॥  
नघ॑। घा॒त्व॒द्रिक्। त्व॒द्रिगप॑। अप॑वेति। वे॒ति॒मे॒। मे॒मन॑:। मनो॒त्वे। त्वेइत्। त्वेइति॒त्वे। इत्कामं॑। कामं॑पुरुहूत। पु॒रु॒हू॒त॒शि॒श्र॒य॒। पु॒रु॒हू॒तेति॑पुरुऽहूत। शि॒श्र॒येति॑शिश्रय॥ राजे॑वदस्म। राजे॒वेति॒राजा॑ऽइव। द॒स्म॒नि। निष॑द:। स॒दोधि॑। अधि॑ब॒र्हिषि॑। ब॒र्हिष्य॒स्मिन्। अ॒स्मिन्सु। सुसोमे॑। सोमे॑व॒पानं॑। अ॒व॒पान॑मस्तु। अ॒स्तु॒ते॒। त॒इति॑ते॥  
वि॒षू॒वृदिन्द्र॑:। वि॒षु॒वृदिति॑वि॒षु॒ऽवृत्। इन्द्रो॒अम॑ते:। अम॑तेरु॒त। उ॒तक्षु॒ध:। क्षु॒धस्स:। सइत्। इद्रा॒य:। रा॒योम॒घवा॑। म॒घवा॒वस्व॑:। म॒घवेति॑म॒घऽवा॑। वस्व॑ईशते। ई॒श॒त॒इती॑शते॥ तस्येत्। इदि॒मे। इ॒मेप्र॑व॒णे। प्र॒व॒णेस॒प्त। स॒प्तसिन्ध॑व:। सिन्ध॑वो॒वय॑:। वयो॑वर्धन्ति। व॒र्ध॒न्ति॒वृ॒ष॒भस्य॑। वृ॒ष॒भस्य॑शु॒ष्मिण॑:। शु॒ष्मिण॒इति॑शु॒ष्मिण॑:॥  
वयो॒न। नवृ॒क्षं। वृ॒क्षंसु॑पला॒शं। सु॒प॒ला॒शमास॑दन्। सु॒प॒ला॒शमिति॑सु॒ऽप॒ला॒शं। आस॑दन्। अ॒स॒द॒न्त्सोमा॑स:। सोमा॑स॒इन्द्रं॑। इन्द्रं॑म॒न्दिन॑:। म॒न्दिन॑श्चमू॒षद॑:। च॒मू॒सद॒इति॑च॒मू॒ऽसद॑:॥ प्रैषां॑। ए॒षा॒मनी॑कं। अनी॑कं॒शव॑सा। शव॑सा॒दवि॑द्युतत्। दवि॑द्युतद्वि॒दत्। वि॒दत्स्व॑:। स्व॑३॒॑र्मन॑वे। मन॑वे॒ज्योति॑:। ज्योति॒रार्यं॑। आर्य॒मित्यार्यं॑॥  
कृ॒तन्न। नश्व॒घ्नी। श्व॒घ्नीवि। श्व॒घ्नीइति॑श्व॒ऽघ्नी। विचि॑नोति। चि॒नो॒ति॒देव॑ने। देव॑नेसं॒वर्गं॑। सं॒वर्गं॒यत्। सं॒वर्ग॒मिति॑सं॒ऽवर्गं॑। यन्म॒घवा॑। म॒घवा॒सूर्यं॑। सूर्यं॒जय॑त्। जय॒दिति॒जय॑त्॥ नतत्। तत्ते॑। ते॒अ॒न्य:। अ॒न्योअनु॑। अनु॑वी॒र्यं॑। वी॒र्यं॑शकत्। श॒क॒न्न। नपु॑रा॒ण:। पु॒रा॒णोम॑घवन्। म॒घ॒व॒न्नोत। म॒घ॒व॒न्निति॑मघऽवन्। उ॒तनूत॑न:। नूत॑न॒इति॒नूत॑न:॥ 24॥  
विशं॑विशम्म॒घवा॑। विशं॑विश॒मिति॒विशं॑ऽविशं। म॒घवा॒परि॑। म॒घवेति॑म॒घऽवा॑। पर्य॑शायत। अ॒शा॒य॒त॒जना॑नां। जना॑नां॒धेना॑:। धेना॑अव॒चाक॑शत्। अ॒व॒चाक॑श॒द्वृषा॑। अ॒व॒चाक॑श॒दित्य॑व॒ऽचाक॑शत्। वृषेति॒वृषा॑॥ यस्याह॑। अह॑श॒क्र:। श॒क्रसव॑नेषु। सव॑नेषु॒रण्य॑ति। रण्य॑ति॒स:। सती॒व्रै:। ती॒व्रैस्सोमै॑:। सोमै॑स्सहते। स॒ह॒ते॒पृ॒त॒न्य॒त:। पृ॒त॒न्य॒तइति॑पृ॒त॒न्य॒त:॥  
आपो॒न। नसिन्धुं॑। सिन्धु॑म॒भि। अ॒भियत्। यत्स॒मक्ष॑रन्। स॒मक्ष॑र॒न्त्सोमा॑:। स॒मक्ष॑र॒न्निति॑सं॒ऽअक्ष॑रन्। सोमा॑स॒इन्द्रं॑। इन्द्रं॑कु॒ल्याइ॑व। कु॒ल्याइ॑वह्र॒दं। कु॒ल्याइ॒वेति॑कु॒ल्या:ऽइ॑व। ह्र॒दमिति॑ह्र॒दं॥ वर्ध॑न्ति॒विप्रा॑:। विप्रा॒मह॑:। महो॑अ॒स्य। अ॒स्यसाद॑ने। साद॑ने॒यवं॑। सद॑न॒इति॒सद॑ने। यव॒न्न। नवृ॒ष्टि:। वृ॒ष्टिर्दि॒व्येन॑। दि॒व्येन॒दानु॑ना। दानु॒नेति॒दानु॑ना॥  
वृषा॒न। नक्रु॒ध्द:। क्रु॒ध्द:प॑तयत्। प॒त॒य॒द्रज॑स्सु। रज॒स्स्वाय:। रज॒स्स्विति॒रज॑:ऽसु। आय:। योअ॒र्यप॑त्नी:। अ॒र्यप॑त्नी॒रकृ॑णॊत्। अ॒र्यप॑त्नी॒रित्य॒र्यऽप॑त्नी:। अकृ॑णोदि॒मा:। इ॒माअ॒प:। अ॒पइत्य॒प:॥ ससु॑न्व॒ते। सु॒न्व॒तेम॒घवा॑। म॒घवा॑जी॒रदा॑नवे। म॒घवेति॑म॒घऽवा॑। जी॒रदा॑न॒वेवि॑न्द:। जी॒रदा॑नव॒इति॑जी॒रऽदा॑नवे। अवि॑न्द॒ज्ज्योति॑:। ज्योति॒र्मन॑वे। मन॑वेह॒विष्म॑ते। ह॒विष्म॑त॒इति॑ह॒विष्म॑ते॥  
उज्जा॑यतां। जा॒य॒तां॒प॒र॒शु:। प॒र॒शुर्ज्योति॑षा। ज्योति॑षास॒ह। स॒हभू॒या:। भू॒याऋ॒तस्य॑। ऋ॒तस्य॑सु॒दुघा॑। सु॒दुघा॑पुराण॒वत्। सु॒दुघेति॑सु॒ऽदुघा॑। पु॒रा॒ण॒वदिति॑पु॒रा॒ण॒ऽवत्॥ विरो॑चतां। रो॒च॒ता॒म॒रु॒ष:। अ॒रु॒षोभा॒नुना॑। भा॒नुना॒शुचि॑:। शुचि॒स्स्व॑:। स्व॒३॒॑र्ण। नशु॒क्रं। शु॒क्रंशु॑शुचीत। शु॒शु॒ची॒त॒सत्प॑ति:। सत्प॑ति॒रिति॒सत्ऽप॑ति:॥  
गोभि॑ष्टरे॒माम॑तिन्दु॒रेवां॒यवे॑न॒क्षुधं॑पुरुहूत॒विश्वां॑॥ व॒यंराज॑भि:प्रथ॒माधना॑न्य॒स्माके॑नवृ॒जने॑नाजयेम॥  
बृह॒स्पति॑र्न॒:परि॑पातुप॒श्चादु॒तोत्त॑रस्मा॒दध॑रादघा॒यो:॥ इन्द्र॑:पु॒रस्ता॑दु॒तम॑ध्य॒तोन॒स्सखा॒सखि॑भ्यो॒वरि॑व:कृणोतु॥ 25॥  
