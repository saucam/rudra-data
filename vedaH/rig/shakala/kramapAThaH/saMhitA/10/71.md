

  
बृह॑स्पतेप्रथ॒मं। प्र॒थ॒मंवा॒च:। वा॒चोअग्रं॑। अग्रं॒यत्। यत्प्र। प्रैर॑त। ऐर॑तनाम॒धेयं॑। ना॒म॒धेयं॒दधा॑ना:। ना॒म॒धेय॒मिति॑ना॒म॒ऽधेयं॑। दधा॑ना॒इति॒दधा॑ना:॥ यदे॑षां। ए॒षां॒श्रेष्ठं॑। श्रेष्ठं॒यत्। यद॑रि॒प्रं। अ॒रि॒प्रमा॑सीत्। आसी॑त्प्रै॒णा। प्रै॒णातत्। तदे॑षां। ए॒षा॒न्निहि॑तं। निहि॑तं॒गुहा॑। निहि॑त॒मिति॒निऽहि॑तं। गुहा॒वि:। आ॒विरित्या॒वि:॥  
सक्तु॑मिव॒तित॑उना। सक्तु॑मि॒वेति॒सक्तुं॑ऽइव। तित॑उनापु॒नन्त॑:। पु॒नन्तो॒यत्र॑। यत्र॒धीरा॑:। धीरा॒मन॑सा। मन॑सा॒वाचं॑। वाच॒मक्र॑त। अक्र॒तेत्यक्र॑त॥ अत्रा॒सखा॑य:। सखा॑यस्स॒ख्यानि॑। स॒ख्यानि॑जानते। जा॒न॒ते॒भ॒द्रा। भ॒द्रैषां॑। ए॒षां॒ल॒क्ष्मी:। ल॒क्ष्मीर्निहि॑ता। निहि॒ताधि॑। निहि॒तेति॒निऽहि॑ता। अधि॑वा॒चि। वा॒चीति॑वा॒चि॥  
य॒ज्ञेन॑वा॒च:। वा॒च:प॑द॒वीयं॑। प॒द॒वीय॑मायन्। प॒द॒वीय॒मिति॑प॒द॒ऽवीयं॑। आ॒य॒न्तां। तामनु॑। अन्व॑विन्दन्। अ॒वि॒न्दन्नृषि॑षु। ऋषि॑षु॒प्रवि॑ष्टां। प्रवि॑ष्टा॒मिति॒प्रऽवि॑ष्टां॥ तामा॒भृत्य॑। आ॒भृत्या॒वि। आ॒भृत्येत्या॒ऽभृत्य॑। व्य॑दधु:। अ॒द॒धु॒:पु॒रु॒त्रा। पु॒रु॒त्रातां। पु॒रु॒त्रेति॑पु॒रु॒ऽत्रा। तांस॒प्त। स॒प्तरे॒भा:। रे॒भाअ॒भि। अ॒भिसं। सन्न॑वन्ते। न॒व॒न्त॒इति॑नवन्ते॥  
उ॒तत्व॑:। त्व॒:पश्य॑न्। पश्य॒न्न। नद॑दर्श। द॒द॒र्श॒वाचं॑। वाच॑मु॒त। उ॒तत्व॑:। त्व॒श्शृ॒ण्वन्। शृ॒ण्वन्न। नशृ॑णोति। शृ॒णो॒त्ये॒नां॒। ए॒ना॒मित्ये॑नां॥ उ॒तोत्व॑स्मै। उ॒तोइत्यु॒तो। अ॒स्मै॒त॒न्वं॑। त॒न्वं१॒॑वि। विस॑स्रे। स॒स्रे॒जा॒येव॑। जा॒येव॒पत्य॑उश॒तीसु॒वासा॑:॥  
उ॒तत्वं॑। त्वं॑स॒ख्ये। स॒ख्येस्थि॒रपी॑तं। स्थि॒रपी॑तमाहु:। स्थि॒रपी॑त॒मिति॑स्थि॒रऽपी॑तं। आ॒हु॒र्न। नैनं॑। ए॒नं॒हि॒न्व॒न्ति॒। हि॒न्व॒न्त्यपि॑। अपि॒वाजि॑नेषु। वाजि॑ने॒ष्विति॒वाजि॑नेषु॥ अधे॑न्वाचरति। च॒र॒ति॒मा॒यया॑। मा॒ययै॒ष:। ए॒षोवाचं॑। वाचं॑शुश्रु॒वान्। शु॒श्रु॒वाँअ॑फ॒लां। शु॒श्रु॒वानिति॑शु॒श्रु॒ऽवान्। अ॒फ॒लाम॑पु॒ष्पां। अ॒पु॒ष्पामित्य॑पु॒ष्पां॥ 23 ॥  
यस्ति॒त्याज॑। ति॒त्याज॑सचि॒विदं॑। स॒चि॒विदं॒सखा॑यं। स॒चि॒विद॒मिति॑स॒चि॒ऽविदं॑। सखा॑य॒न्न। नतस्य॑। तस्य॑वा॒चि। वा॒च्यपि॑। अपि॑भा॒ग:। भा॒गोअ॑स्ति। अ॒स्तीत्य॑स्ति॥ यदीं॑। ईं॒शृ॒णोति॑। शृ॒णोत्यल॑कं। अल॑कंशृणॊति। शृ॒णो॒ति॒न॒हि। न॒हिप्र॒वेद॑। प्र॒वेद॑सुकृ॒तस्य॑। प्र॒वेदेति॑प्र॒ऽवेद॑। सु॒कृ॒तस्येति॑सु॒ऽकृ॒तस्य॑। पन्था॒मिति॒पन्थां॑॥  
अ॒क्ष॒ण्वन्त॒:कर्ण॑वन्त:। अ॒क्ष॒ण्वन्त॒इत्य॑क्ष॒ण्ऽवन्त॑:। कर्ण॑वन्त॒स्सखा॑य:। कर्ण॑वन्त॒इति॒कर्ण॑ऽवन्त:। सखा॑योमनोज॒वेषु॑। म॒नो॒ज॒वेष्वस॑मा:। म॒नो॒ज॒वेष्विति॑म॒न॒:ऽज॒वेषु॑। अस॑माबभूवु:। ब॒भू॒वु॒रिति॑बभूवु:॥ आ॒द॒घ्नास॑उपक॒क्षास॑:। उ॒प॒क॒क्षास॑उत्वे। उ॒प॒क॒क्षास॒इत्यु॑प॒ऽक॒क्षास॑:। ऊँ॒इत्यूँ॑। त्वेह्र॒दाइ॑व। ह्र॒दाइ॑व॒स्नात्वा॑:। ह्र॒दाइ॒वेति॑ह्र॒दा:ऽइ॑व। स्नात्वा॑उत्वे। ऊँ॒इत्यूँ॑। त्वे॒द॒दृ॒श्रे॒। द॒दृ॒श्र॒इति॑ददृश्रे॥  
ह्र॒दात॒ष्टेषु॑। त॒ष्टेषु॒मन॑सा। मन॑साज॒वेषु॑। ज॒वेषु॒यत्। यद्ब्रा॑ह्म॒णा:। ब्रा॒ह्म॒णास्सं॒यज॑न्ते। सं॒यज॑न्ते॒सखा॑य:। सं॒यज॑न्त॒इति॑सं॒ऽयज॑न्ते। सखा॑य॒इति॒सखा॑य:॥ अत्राह॑। अह॒त्वं। त्वंवि। विज॑हु:। ज॒हु॒र्वे॒द्याभि॑:। वे॒द्याभि॒रोह॑ब्रह्माण:। ओह॑ब्रह्माणो॒वि। ओह॑ब्रह्माण॒इत्योह॑ऽब्रह्माण:। विच॑रन्ति। च॒र॒न्त्यु॒त्वे॒। ऊँ॒इत्यूँ॑। त्वेइति॒त्वे ॥  
इ॒मेये। येन। नार्वा॑क्। अर्वा॒ङ्न। नप॒र:। प॒रश्च॑रन्ति। च॒र॒न्ति॒न। नब्रा॑ह्म॒णास॑:। ब्रा॒ह्म॒णासो॒न। नसु॒तेक॑रास:। सु॒तेक॑रास॒इति॑सु॒तेऽक॑रास:॥ तये॒ते। ये॒तेवाचं॑। वाच॑मभि॒पद्य॑। अ॒भि॒पद्य॑पा॒पया॑। अ॒भि॒पद्येत्य॑भि॒ऽपद्य॑। पा॒पया॑सि॒री:। सि॒रीस्तत्रं॑। तत्रं॑तन्वते। त॒न्व॒ते॒अप्र॑जज्ञय:। अप्र॑जज्ञय॒इत्यप्र॑ऽजज्ञय:॥  
सर्वे॑नन्दति। न॒न्द॒ति॒य॒शसा॑। य॒शासाग॑तेन। आग॑तेनसभासा॒हेन॑। आग॑ते॒नेत्याऽग॑तेन। स॒भा॒सा॒हेन॒सख्या॑। स॒भा॒सा॒हेति॑स॒भा॒ऽसा॒हेन॑। सख्या॒सखा॑य:। सखा॑य॒इति॒सखा॑य:॥ कि॒ल्बि॒ष॒स्पृत्पि॑तु॒षणि॑:। कि॒ल्बि॒ष॒स्पृदिति॑कि॒ल्बि॒ष॒ऽस्पृत्। पि॒तु॒षणि॒र्हि। पि॒तु॒सनि॒रिति॑पि॒तु॒ऽसनि॑:। ह्ये॒३॒॑षां। ए॒षा॒मरं॑। अरं॑हि॒त:। हि॒तोभव॑ति। भव॑ति॒वाजि॑नाय। वाजि॑ना॒येति॒वाजि॑नाय॥  
ऋ॒चान्त्व॑:। त्व॒:पोषं॑। पोष॑मास्ते। आ॒स्ते॒पु॒पु॒ष्वान्। पु॒पु॒ष्वान्गा॑य॒त्रं। गा॒य॒त्रन्त्व॑:। त्वो॒गा॒य॒ति॒। गा॒य॒ति॒शक्व॑रीषु। शक्व॑री॒ष्विति॒शक्व॑रीषु॥ ब्र॒ह्मात्व॑:। त्वो॒वद॑ति। वद॑तिजातवि॒द्यां। जा॒त॒वि॒द्यांय॒ज्ञस्य॑। जा॒त॒वि॒द्यामिति॑जा॒त॒ऽवि॒द्यां। य॒ज्ञस्य॒मात्रां॑। मात्रां॒वि। विमि॑मीते। मि॒मी॒त॒उ॒त्व:। ऊँ॒इत्यूँ॑। त्वइति॒त्व:॥ 24 ॥  
