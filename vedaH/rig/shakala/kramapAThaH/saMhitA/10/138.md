

  
तव॒त्ये। त्यइ॑न्द्र। इ॒न्द्र॒स॒ख्येषु॑। स॒ख्येषु॒वह्न॑य:। वह्न॑यऋ॒तं। ऋ॒तम्म॑न्वा॒ना:। म॒न्वा॒नावि। व्य॑दर्दिरु:। अ॒द॒र्दि॒रु॒र्व॒लं। व॒लमिति॑व॒लं॥ यत्रा॑दश॒स्यन्। द॒श॒स्यन्नु॒षस॑:। उ॒षसो॑रि॒णन्। रि॒णन्न॒प:। अ॒प:कुत्सा॑य। कुत्सा॑य॒मन्म॑न्। मन्म॑न्न॒ह्य॑स्य। न॒ह्य॑स्यदं॒सय॑:। द॒ सय॒इति॑दं॒सय॑:॥  
अवा॑सृज:। अ॒सृ॒ज॒:प्र॒स्व॑:। प्र॒स्व॑श्व॒ञ्चय॑:। प्र॒स्व१॒॑इति॑प्र॒ऽस्व॑:। श्व॒ञ्चयो॑गि॒रीन्। गि॒रीनुत्। उदा॑ज:। आ॒ज॒उ॒स्रा:। उ॒स्राअ॑पिब:। अ॒पि॒बो॒मधु॑। मधु॑प्रि॒यं। प्रि॒यमिति॑प्रि॒यं॥ अव॑र्धयोव॒निन॑:। व॒निनो॑अस्य। अ॒स्य॒दंस॑सा। दंस॑साशु॒शोच॑। शु॒शोच॒सूर्य॑:। सूर्य॑ऋ॒तजा॑तया। ऋ॒तजा॑तयाउ॒त। ऋ॒तजा॑त॒येत्यृ॒तऽजा॑तया। गि॒रेति॑गि॒रा॥  
विसूर्य॑:। सूर्यो॒मध्ये॑। मध्ये॑अमुचत्। अ॒मु॒च॒द्रथं॑। रथं॑दि॒व:। दि॒वोवि॒दत्। वि॒दद्दा॒साय॑। दा॒साय॑प्रति॒मानं॑। प्र॒ति॒मान॒मार्य॑:। प्र॒ति॒मान॒मिति॑प्र॒ति॒ऽमानं॑। आर्य॒इत्यार्य॑:॥ दृ॒ह्ळानि॒पिप्रो॑:। पिप्रो॒रसु॑रस्य। असु॑रस्यमा॒यिन॑:। मा॒यिन॒इन्द्र॑:। इन्द्रो॒वि । व्या॑स्यत्। आ॒स्य॒च्च॒कृ॒वान्। च॒कृ॒वाँऋ॒जिश्वना। ऋ॒जिश्व॒नेत्यृ॒जिश्व॑ना॥  
अना॑धृष्टानिधृषि॒त:। धृ॒षि॒तोवि। व्या॑स्यत्। आ॒स्य॒न्नि॒धीन्। नि॒धीँरदे॑वान्। नि॒धीनिति॑नि॒ऽधीन्। अदे॑वाँअमृणत्। अ॒मृ॒ण॒द॒यास्य॑:। अ॒यास्य॒इत्य॒यास्य॑:॥ मा॒सेव॒सूर्य॑:। मा॒सेवेति॑मा॒साऽइ॑व। सूर्यो॒वसु॑। वसु॒पुर्यं॑। पुर्य॒माद॑दे। आद॑दे। द॒दे॒गृ॒णा॒न:। गृ॒णा॒नश्शत्रू॑न्। शत्रूँ॑रशृणात्। अ॒शृ॒णा॒द्वि॒रुक्म॑ता। वि॒रु॒क्मतेति॑वि॒रुक्म॑ता॥  
अयु॑ध्दसेनोवि॒भ्वा॑। अयु॑ध्दसेन॒इत्ययु॑ध्दऽसेन:। वि॒भ्वा॑विभिन्द॒ता। वि॒भ्वेति॑वि॒ऽभ्वा॑। वि॒भि॒न्द॒तादाश॑त्। वि॒भि॒न्द॒तेति॑वि॒ऽभि॒न्द॒ता। दाश॑द्वृत्र॒हा। वृ॒त्र॒हातुज्या॑नि। वृ॒त्र॒हेति॑वृ॒त्र॒ऽहा। तुज्या॑नितेजते। ते॒ज॒त॒इति॑तेजते॥ इन्द्र॑स्य॒वज्रा॑त्। वज्रा॑दबिभेत्। अ॒बि॒भे॒दभि॒श्नथ॑:। अ॒भि॒श्नथ॒:प्र। अ॒भि॒श्नथ॒इत्य॑भि॒ऽश्नथ॑:। प्राक्रा॑मत्। अक्रा॑मच्छु॒न्ध्यू:। शु॒न्ध्यूरज॑हात्। अज॑हादु॒षा:। उ॒षाअन॑:। अन॒इत्यन॑:॥  
ए॒तात्या। त्याते॑। ते॒शृत्या॑नि। शृत्या॑नि॒केव॑ला। केव॑ला॒यत्। यदेक॑:। एक॒एकं॑। एक॒मकृ॑णो:। अकृ॑णोरय॒ज्ञं। अ॒य॒ज्ञमित्य॑य॒ज्ञं॥ मा॒सांवि॒धानं॑। वि॒धान॑मदधा:। वि॒धान॒मिति॑वि॒ऽधानं॑। अ॒द॒धा॒अधि॑। अधि॒द्यवि॑। द्यवि॒त्वया॑। त्वया॒विभि॑न्नं। विभि॑न्नम्भरति। विभि॑न्न॒मिति॒विऽभि॑न्नं। भ॒र॒ति॒प्र॒धिं। प्र॒धिम्पि॒ता। प्र॒धिमिति॑प्र॒ऽधिं। पि॒तेति॑पि॒ता॥ 26॥  
