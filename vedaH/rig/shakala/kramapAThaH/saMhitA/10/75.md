

  
प्रसु। सुव॑:। व॒आ॒प॒:। आ॒पो॒म॒हि॒मानं॑। म॒हि॒मान॑मुत्त॒मं। उ॒त्त॒मङ्का॒रु:। उ॒त्त॒ममित्यु॑त्ऽत॒मं। का॒रुर्वो॑चाति। वो॒चा॒ति॒सद॑ने। सद॑नेवि॒वस्व॑त:। वि॒वस्व॑त॒इति॑वि॒वस्व॑त:॥ प्रस॒प्तस॑प्त। स॒प्तस॑प्तत्रे॒धा। स॒प्तस॒प्तेति॑स॒प्तऽस॑प्त। त्रे॒धाहि। हिच॑क्रमु:। च॒क्र॒मु॒:प्र। प्रसृत्व॑रीणां। सृत्व॑रीणा॒मति॑। अति॒सिन्धु॑:। सिन्धु॒रोज॑सा। ओज॒सेत्योज॑सा॥  
प्रते॑। ते॒रद॑त्। अर॒दद्वरु॑ण:। वरु॑णो॒यात॑वे। यात॑वेप॒थ:। प॒थस्सिन्धो॑। सिन्धो॒यत्। सिन्धो॒इति॒सिन्धो॑। यद्वाजा॑न्। वाजाँ॑अ॒भि। अ॒भ्यद्र॑व:। अद्र॑व॒स्त्वं। त्वमिति॒त्वं॥ भूम्या॒अधि॑। अधि॑प्र॒वता॑। प्र॒वता॑यासि। प्र॒वतेति॑प्र॒ऽवता॑। या॒सि॒सानु॑ना। सानु॑ना॒यत्। यदे॑षां। ए॒षा॒मग्रं॑। अग्र॒ञ्जग॑ता। जग॑तामिर॒ज्यसि॑। इ॒र॒ज्यसीती॑र॒ज्यसि॑॥  
दि॒विस्व॒न:। स्व॒नोय॑तते। य॒त॒ते॒भूम्या॑। भूम्यॊ॒परि॑। उ॒पर्य॑न॒न्तं। अ॒न॒तंशुष्मं॑। शुष्म॒मुत्। उदि॑यर्ति। इ॒य॒र्ति॒भा॒नुना॑। भा॒नुनेति॑भा॒नुना॑॥ अ॒भ्रादि॑व॒प्र। अ॒भ्रादि॒वेत्य॒भ्रात्ऽइ॑व। प्रस्त॑नयन्ति। स्त॒न॒य॒न्ति॒वृ॒ष्टय॑:। वृ॒ष्टय॒स्सिन्धु॑:। सिन्धु॒र्यत्। यदेति॑। एति॑वृष॒भ:। वृ॒ष॒भोन। नरोरु॑वत्। रोरु॑व॒दिति॒रोरु॑वत्॥  
अ॒भित्वा॑। त्वा॒सि॒न्धो॒। सि॒न्धो॒शिशुं॑। सिन्धो॒इति॒सिन्धो॑। शिशु॒मित्। इन्न। नमा॒तर॑:। मा॒तरो॑वा॒श्रा:। वा॒श्राअ॑र्षन्ति। अ॒र्ष॒न्ति॒पय॑सेव। पय॑सेवधे॒नव॑:। पय॑से॒वेति॒पय॑साऽइव। धे॒नव॒इति॑धे॒नवः॑॥ राजे॑व॒युध्वा॑। राजे॒वेति॒राजा॑ऽइव। युध्वा॑नयसि। न॒य॒सि॒त्वं। त्वमित्। इत्सिचौ॑। सिचौ॒यत्। यदा॑सां। आ॒सा॒मग्रं॑। अग्रं॑प्र॒वतां॑। प्र॒वता॑मिन॒क्षसि॑। प्र॒वता॒मिति॑प्र॒ऽवतां॑। इ॒न॒क्षसीती॑न॒क्षसि॑॥  
इ॒मम्मे॑। मे॒ग॒ङ्गे॒। ग॒ङ्गे॒य॒मु॒ने॒। य॒मु॒ने॒स॒र॒स्व॒ति॒। स॒र॒स्व॒ति॒सुत॑द्रि। सुत॑द्रि॒स्तोमं॑। स्तोमं॑सचत। स॒च॒ता॒परु॑ष्णि। परु॒ष्ण्या। एत्या॥ अ॒सि॒क्न्याम॑रुद्वृधे। म॒रु॒द्वृ॒धेवि॒तस्त॑या। म॒रु॒द्वृ॒धइति॑म॒रुत्ऽवृ॒धे। वि॒तस्त॒यार्जी॑कीये। आर्जी॑कीयेशृणुहि। शृ॒णु॒ह्यासु॒षोम॑या। आसु॒षोम॑या। सु॒सोम॒येति॑सु॒ऽसोम॑या॥ 6 ॥  
तृ॒ष्टाम॑याप्रथ॒मं। तृ॒ष्टाम॒येतितृष्टऽअ॑मया। प्र॒थ॒मंयात॑वे। यात॑वेस॒जू:। स॒जूस्सु॒सर्त्वा॑। स॒जूरिति॑स॒ऽजू:। सु॒सर्त्वा॑र॒सया॑। सु॒सर्त्वेति॑सु॒ऽसर्त्वा॑। र॒सया॑श्वे॒त्या। श्वे॒त्यात्या। त्येति॒त्या॥ त्वंसि॑न्धो। सि॒न्धो॒कुभ॑या। सि॒न्धो॒इति॑सिन्धो। कुभ॑यागोम॒तीं। गो॒म॒तीङ्क्रुमुं॑। गो॒म॒तीमिति॑गो॒ऽम॒तीं। क्रुमुं॑मेह॒त्न्वा। मे॒ह॒त्न्वास॒रथं॑। स॒रथं॒याभि॑:। स॒रथ॒मिति॑स॒ऽरथं॑। याभि॒रीय॑से। ईय॑स॒इतीय॑से॥  
ऋ॒जी॒त्येनी॑। एनी॒रुश॑ती। रुश॑तीमहि॒त्वा। म॒हि॒त्वापरि॑। म॒हि॒त्वेति॑म॒हि॒ऽत्वा। परि॒ज्रयां॑सि। ज्रयां॑सिभरते। भ॒र॒ते॒रजां॑सि। रजां॒सीति॒रजां॑सि॥ अद॑ब्धा॒सिन्धु॑:। सिन्धु॑र॒पसां॑। अ॒पसा॑म॒पस्त॑मा। अ॒पस्त॒माश्वा॑। अ॒पस्त॒मेत्य॒प:ऽत॑मा। अश्वा॒न। नचि॒त्रा। चि॒त्रावपु॑षीव। वपु॑षीवदर्श॒ता। वपु॑षी॒वेति॒वपु॑षीऽइव। द॒र्श॒तेति॑द॒र्श॒ता॥  
स्वश्वा॒सिन्धु॑:। स्वश्वेति॑सु॒ऽअश्वा॑। सिन्धु॑स्सु॒रथा॑। सु॒रथा॑सु॒वासा॑:। सु॒रथा॒इति॑सु॒ऽरथा॑। सु॒वासा॑हिर॒ण्ययी॑:। सु॒वासा॒इति॑सु॒ऽवासा॑:। हि॒र॒ण्ययी॒सुकृ॑ता। सुकृ॑तावा॒जिनी॑वती। सु॒कृतेति॑सु॒ऽकृता॑। वा॒जिनी॑व॒तीति॑वा॒जिनी॑ऽवती॥ ऊर्णा॑वतीयुव॒ति:। ऊर्णा॑व॒तीत्यूर्णा॑ऽवती। यु॒व॒तिस्सी॒लमा॑वती। सी॒लमा॑वत्यु॒त। सी॒लमा॑व॒तीति॑सी॒लमा॑ऽवती। उ॒ताधि॑। अधि॑वस्ते। व॒स्ते॒सु॒भगा॑। सु॒भगा॑मधु॒वृधं॑। सु॒भगेति॑सु॒ऽभगा॑। म॒धु॒वृध॒मिति॑म॒धु॒ऽवृधं॑॥  
सु॒खंरथं॑। सु॒खमिति॑सु॒ऽखं। रथं॑युयुजे। यु॒यु॒जे॒सिन्धु॑:। सिन्धु॑र॒श्विनं॑। अ॒श्विनं॒तेन॑। तेन॒वाजं॑। वाजं॑सनिषत्। स॒नि॒ष॒द॒स्मिन्। अ॒स्मिन्ना॒जौ। आ॒जावित्या॒जौ॥ म॒हान्हि। ह्य॑स्य। अ॒स्य॒म॒हि॒मा। म॒हि॒माप॑न॒स्यते॑। प॒न॒स्यतेद॑ब्धस्य। अद॑ब्धस्य॒स्वय॑शस:। स्वय॑शसोविर॒प्सिन॑:। स्वय॑शस॒इति॒स्वऽय॑शस:। वि॒र॒स्पिन॒इति॑वि॒ऽर॒प्सिन॑:॥ 7॥  
