

  
साक॒मुक्षो॑मर्जयन्त। सा॒क॒मुक्ष॒इति॑सा॒कं॒ऽउक्ष॑:। म॒र्ज॒य॒न्त॒स्वसा॑र:। स्वसा॑रो॒दश॑। दश॒धीर॑स्य। धीर॑स्यधी॒तय॑:। धी॒तयो॒धनु॑त्री:। धनु॑त्री॒रिति॒धनु॑त्री:॥ हरि॒:परि॑। पर्य॑द्रवत्। अ॒द्र॒व॒ज्जाः। जास्सूर्य॑स्य। सूर्य॑स्य॒द्रोणं॑। द्रोण॑न्ननक्षे। न॒न॒क्षे॒अत्य॑:। अत्यो॒न। नवा॒जी। वा॒जीति॑वा॒जी॥  
सम्मा॒तृभि॑:। मा॒तृभि॒र्न। नशिशु॑:। शिशु॑र्वावशा॒न:। वा॒व॒शा॒नोवृषा॑। वृषा॑दधन्वे। द॒ध॒न्वे॒पु॒रु॒वार॑:। पु॒रु॒वारो॑अ॒द्भि:। पु॒रु॒वार॒इति॑पु॒रु॒ऽवार॑:। अ॒द्भिरित्य॒त्ऽभि:॥ मर्यो॒न। नयोषां॑। योषा॑म॒भि। अ॒भिनि॑ष्कृ॒तं। ऩि॒ष्कृ॒तंयन्। नि॒:कृ॒तमिति॑नि॒:ऽकृ॒तं। यन्त्सं। सङ्ग॑च्छते। ग॒च्छ॒ते॒क॒लशे॑। क॒लश॑उ॒स्रिया॑भि:। उ॒स्रिया॑भि॒रित्यु॒स्रिया॑भि:॥  
उ॒तप्र। प्रपि॑प्ये। पि॒प्य॒ऊध॑:। ऊध॒रघ्न्या॑या:। अघ्न्या॑या॒इन्दु॑:। इन्दु॒र्धारा॑भि:। धारा॑भिस्सचते। स॒च॒ते॒सु॒मे॒धा:। सु॒मे॒धाइति॑सु॒ऽमे॒धा:॥ मू॒र्धानं॒गाव॑:। गाव॒:पय॑सा। पय॑साच॒मूषु॑। च॒मूष्व॒भि। अ॒भिश्री॑णन्ति। श्री॒ण॒न्ति॒वसु॑भि:। वसु॑भि॒र्न। वसु॑भि॒रिति॒वसु॑ऽभि:। ननि॒क्तै:। नि॒क्तैरिति॑नि॒क्तै:॥  
सन॑:। नो॒दे॒वेभि॑:। दे॒वेभि॑:पवमान। प॒व॒मा॒न॒र॒द॒। र॒देन्दो॑। इन्दो॑र॒यिं। इन्दो॒इतीन्दो॑। र॒यिम॒श्विनं॑। अ॒श्विनं॑वावशा॒न:। वा॒व॒शा॒नइति॑वा॒व॒शा॒न:॥ र॒थि॒रायता॑मुश॒ती:। उ॒श॒ती:पुर॑न्धि:। पुर॑न्धिरस्म॒द्र्य॑क्। पुर॑न्धि॒रिति॒पुरं॑ऽधि:। अ॒स्म॒द्र्य॑१॒॑गादा॒वने॑। आदा॒वने॑। दा॒वने॒वसू॑नां। वसू॑ना॒मिति॒वसू॑नां॥  
नून॑:। नो॒र॒यिं। र॒यिमुप॑। उप॑मास्व। मा॒स्व॒नृ॒वन्तं॑। नृ॒वन्तं॑पुना॒न:। नृ॒वन्त॒मिति॑नृ॒ऽवन्तं॑। पु॒ना॒नोवा॒ताप्यं॑। वा॒ताप्यं॑वि॒श्वश्च॑न्द्रं। वि॒श्वच॑न्द्र॒मिति॑वि॒श्वऽच॑न्द्रं॥ प्रव॑न्दि॒तु:। व॒न्दि॒तुरि॑न्दो। इ॒न्दो॒ता॒रि॒। इ॒न्दो॒इती॑न्दो। ता॒र्यायु॑:। आयु॑:प्रा॒त:। प्रा॒तर्म॒क्षूधि॒याव॑सुर्जगम्यात्॥ 3॥  
