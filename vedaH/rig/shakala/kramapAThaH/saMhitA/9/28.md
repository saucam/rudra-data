

  
ए॒षवा॒जी। वा॒जीहि॒त:। हि॒तोनृभि॑:। नृभि॑र्विश्व॒वित्। नृभि॒रिति॒नृऽभि॑:। वि॒श्व॒विन्मन॑सः। वि॒श्व॒विदिति॑वि॒श्व॒ऽवित्। मन॑स॒स्पति॑:। पति॒रिति॒पति॑:॥ अव्यो॒वार॑म्। वारं॒वि। विधा॑वति। धा॒व॒तीति॑धावति॥  
ए॒षप॒वित्रे॑। प॒वित्रे॑अक्षरत्। अ॒क्ष॒र॒त्सोम॑:। सोमो॑दे॒वेभ्य॑:। दे॒वेभ्य॑स्सु॒त:। सु॒तइति॑सु॒त:॥ विश्वा॒धामा॑नि। धामा॑न्यावि॒शन्। आ॒वि॒शन्नित्या॒ऽवि॒शन्॥  
ए॒षदे॒व:। दे॒वश्शु॑भायते। शु॒भा॒य॒तेधि॑। अधि॒योनौ॑। योना॒वम॑र्त्य:। अम॑र्त्य॒इत्यम॑र्त्य:॥ वृ॒त्र॒हादे॑व॒वीत॑म:। वृ॒त्र॒हेति॑वृ॒त्र॒ऽहा। दे॒व॒वीत॑म॒इति॑दे॒व॒ऽवीत॑म:॥  
ए॒षवृषा॑। वृषा॒कनि॑क्रदत्। कनि॑क्रदद्द॒शभि॑:। द॒शभि॑र्जा॒मिभि॑:। द॒शभि॒रिति॑द॒शऽभि॑:। जा॒मिभि॑र्य॒त:। जा॒मिभि॒रिति॑जा॒मिऽभि॑:। य॒तइति॑य॒त:॥ अ॒भिद्रोणा॑नि। द्रोणा॑निधावति। धा॒व॒तीति॑धावति॥  
ए॒षसूर्य॑म्। सूर्य॑मरोचयत्। अ॒रो॒च॒य॒त्पव॑मान:। पव॑मानो॒विच॑षणि:। विच॑र्षणि॒रिति॒विऽच॑र्षणि:॥ विश्वा॒धामा॑नि। धामा॑निविश्व॒वित्। वि॒श्व॒विदिति॑वि॒श्व॒ऽवित्॥  
ए॒षशु॒ष्मी। शु॒म्यदा॑भ्य:। अदा॑भ्य॒स्सोम॑:। सोम॑:पुना॒न:। पु॒ना॒नोअ॑र्षति। अ॒र्ष॒तीत्य॑र्षति॥ दे॒वा॒वीर॑घशंस॒हा। दे॒वा॒वीरिति॑दे॒व॒ऽअ॒वी:। अ॒घ॒शं॒स॒हेत्य॑घ॒शं॒स॒ऽहा॥ 18॥  
