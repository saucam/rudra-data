

  
अधि॒यत्। यद॑स्मिन्। अ॒स्मि॒न्वा॒जिनी॑व। वा॒जिनी॑व॒शुभ॑:। वा॒जिनी॒वेति॑वा॒जिनी॑ऽइव। शुभ॒स्पर्ध॑न्ते। स्पर्ध॑न्ते॒धिय॑:। धिय॒स्सूर्ये॑। सूर्ये॒न। नविश॑:। विश॒इति॒विश॑:॥ अ॒पोवृ॑णा॒न:। वृ॒णा॒न:प॑वते। प॒व॒ते॒क॒वी॒यन्। क॒वी॒यन्व्र॒जं। क॒वि॒यन्निति॑क॒वि॒ऽयन्। व्र॒जन्न। नप॑शु॒वर्ध॑नाय। प॒शु॒वर्ध॑नाय॒मन्म॑। प॒शु॒वर्ध॑ना॒येति॑प॒शु॒ऽवर्ध॑नाय। मन्मेति॒मन्म॑॥  
द्वि॒ताव्यू॒र्ण्वन्। व्यू॒र्ण्वन्न॒मृत॑स्य। व्यू॒र्ण्वन्निति॑वि॒ऽऊ॒र्ण्वन्। अ॒मृत॑स्य॒धाम॑। धाम॑स्व॒र्विदे॑। स्व॒र्विदे॒भुव॑नानि। स्व॒र्विद॒इति॑स्व॒:ऽविदे॑। भुव॑नानिप्रथन्त। प्र॒थ॒न्तेति॑प्रथन्त॥ धिय॑:पिन्वा॒ना:। पि॒न्वा॒नास्स्वस॑रे। स्वस॑रे॒न। नगाव॑:। गाव॑ऋता॒यन्ती॑:। ऋ॒ता॒यन्ती॑र॒भि। ऋ॒त॒यन्तीत्यृ॑त॒ऽयन्तीः॑। अ॒भिवा॑वश्रे। वा॒व॒श्र॒इन्दुं॑। इन्दु॒मितीन्दुं॑॥  
परि॒यत्। यत्क॒वि:। क॒वि:काव्या॑। काव्या॒भर॑ते। भर॑ते॒शूर॑:। शूरो॒न। नरथ॑:। रथो॒भुव॑नानि। भुव॑नानि॒विश्वा॑। विश्वेति॒विश्वा॑॥ दे॒वेषु॒यश॑:। यशो॒मर्ता॑य। मर्ता॑य॒भूष॑न्। भूष॒न्दक्षा॑य। दक्षा॑यरा॒य:। रा॒य:पु॑रुभूषु। पु॒रु॒भू॒षु॒नव्य॑:। पु॒रु॒भू॒ष्विति॑पुरुऽभूषु। नव्य॒इति॒नव्य॑:॥  
श्रि॒येजा॒त:। जा॒तश्श्रि॒ये। श्रि॒यआनि:। आनि:। निरि॑याय। इ॒या॒य॒श्रियं॑। श्रियं॒वय॑:। वयो॑जरि॒तृभ्य॑:। ज॒रि॒तृभ्यो॑दधाति। द॒धा॒तीति॑दधाति॥ श्रियं॒वसा॑ना:। वसा॑नाअमृत॒त्वं। अ॒मृ॒त॒त्वमा॑यन्। अ॒मृ॒त॒त्वमित्य॑मृ॒त॒ऽत्वं। आ॒य॒न्भव॑न्ति। भव॑न्तिस॒त्या:। स॒त्यास्स॑मि॒था। स॒मि॒थामि॒तद्रौ॑। स॒मि॒थेति॑सं॒ऽइ॒था। मि॒तद्रा॒विति॑मि॒तऽद्रौ॑॥  
इष॒मूर्जं॑। ऊर्ज॑म॒भि। अ॒भ्य॑१॒॑अ॒र्ष। अ॒र्षाश्वं॑। अश्व॒ङ्गां। गामु॒रु। उ॒रुज्योति॑:। ज्योति॑:कृणुहि। कृ॒णु॒हि॒मत्सि॑। मत्सि॑दे॒वान्। दे॒वानिति॑दे॒वान्॥ विश्वा॑नि॒हि। हिसु॒षहा॑। सु॒षहा॒तानि॑। सु॒सहेति॑सु॒ऽसहा॑। तानि॒तुभ्यं॑। तुभ्यं॒पव॑मान। पव॑मान॒बाध॑से। बाध॑सेसोम। सो॒म॒शत्रू॑न्। शत्रू॒निति॒शत्रू॑न्॥ 4॥  
