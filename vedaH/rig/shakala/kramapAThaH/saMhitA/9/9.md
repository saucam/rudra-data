

  
परि॑प्रि॒या। प्रि॒यादि॒व:। दि॒व:क॒वि:। क॒विर्वयां॑सि। वयां॑सिन॒प्त्यो॑:। न॒प्त्यो॑र्हि॒त:। हि॒तइति॑हि॒त:॥ सु॒वा॒नोया॑ति। या॒ति॒क॒विक्र॑तु:। क॒विक्र॑तु॒रिति॑क॒विऽक्र॑तु:॥  
प्रप्र॒क्षया॑य। प्रप्रेति॒प्रऽप्र॑। क्षया॑य॒पन्य॑से। पन्य॑से॒जना॑य। जना॑य॒जुष्ट॑:। जुष्टो॑अ॒द्रुहे॑। अ॒द्रुह॒इत्य॒द्रुहे॑॥ वी॒त्य॑र्ष। अ॒र्ष॒चनि॑ष्टया। चनि॑ष्ट॒येति॒चनि॑ष्टया॥  
ससू॒नु:। सू॒नुर्मा॒तरा॑। मा॒तरा॒शुचि॑:। शुचि॑र्जा॒त:। जा॒तोजा॒ते। जा॒तेअ॑रोचयत्। जा॒तेइति॑जा॒ते। अ॒रो॒च॒य॒दित्य॑रोचयत्॥ म॒हान्म॒ही। म॒हीऋ॑ता॒वृधा॑। म॒हीइति॑म॒ही। ऋ॒त॒वृ॒धेत्यृ॑त॒ऽवृधा॑॥  
सस॒प्त। स॒प्तधि॒तिभि॑:। धी॒तिभि॑र्हि॒त:। हि॒तोन॒द्य॑:। न॒द्यो॑अजिन्वत्। अ॒जि॒न्व॒द॒द्रुह॑:। अ॒द्रुह॒इत्य॒द्रुह॑:॥ याएक॑म्। एक॒मक्षि॑। अक्षि॑वावृ॒धु:। व॒वृ॒धुरिति॑व॒वृ॒धु:॥  
ताअ॒भि। अ॒भिसन्त॑म्। सन्त॒मस्तृ॑तम्। अस्तृ॑तम्म॒हे। म॒हेयुवा॑नम्। युवा॑न॒माद॑धु:। आद॑धु:। द॒धु॒रिति॑दधु:॥ इन्दु॑मिन्द्र। इ॒न्द्र॒तव॑। तव॑व्र॒ते। व्र॒तइति॑व्र॒ते॥ 32॥  
अ॒भिवह्नि:। वह्नि॒रम॑र्त्य:। अम॑र्त्य:स॒प्त। स॒प्तप॑श्यति। प॒श्य॒ति॒वाव॑हि:। वाव॑हि॒रिति॒वाव॑हि:॥ क्रिवि॑र्दे॒वी:। दे॒वीर॑तर्पयत्। अ॒त॒र्प॒य॒दित्य॑तर्पयत्॥  
अवा॒कल्पे॑षु। कल्पे॑षुन:। न॒:पुमां॑सि। पुमां॑सिसोम । सो॒म॒योध्या॑। योध्येति॒योध्या॑॥ तानि॑पुनान:। पु॒ना॒न॒जं॒घ॒न॒:। जं॒घ॒न॒इति॑जङ्घन:॥  
नूनव्य॑से। नव्य॑से॒नवी॑यसे। नवी॑यसेसू॒क्ताय॑। सू॒क्ताय॑साधय। सू॒क्तायेति॑सु॒ऽउ॒क्ताय॑। सा॒ध॒य॒प॒थ:। प॒थइति॑प॒थ:॥ प्र॒त्न॒वद्रो॑चय। प्र॒त्न॒वदिति॑प्र॒त्न॒ऽवत्। रो॒च॒या॒रुच॑:। रुच॒इति॒रुच॑:॥  
पव॑मान॒महि॑। महि॒श्रव॑:। श्रवो॒गाम्। गामश्व॑म्। अश्वं॑रासि। रा॒सि॒वी॒रव॑त्। वी॒रव॒दिति॑वी॒रऽव॑त्॥ सना॑मे॒धाम्। मे॒धांसन॑। सना॒स्व॑:। स्व१॒॑रिति॑स्व॑:॥ 33॥  
