

  
प्रतु। तुद्र॑व। द्र॒व॒परि॑। परि॒कोशं॑। कोश॒न्नि। निषी॑द। सी॒द॒नृभि॑:। नृभि॑:पुना॒न:। पु॒ना॒नोअ॒भि। अ॒भिवाजं॑। वाज॑मर्ष। अ॒र्षेत्य॑र्ष॥ अश्व॒न्न। नत्वा॑। त्वा॒वा॒जिन्नं॑। वा॒जिनं॑म॒र्जय॑न्त:। म॒र्जय॒न्तोच्छ॑। अच्छा॑ब॒र्हि:। ब॒र्हीर॑स॒नाभि॑:। र॒श॒नाभि॑र्नयन्ति। न॒य॒न्तीति॑नयन्ति॥  
स्वा॒यु॒ध:प॑वते। प॒व॒ते॒दे॒व:। दे॒वइन्दुः॑। इन्दु॑:रशस्ति॒हा। अ॒श॒स्ति॒हावृ॒जनं॑। अ॒श॒स्तिहेत्य॑श॒स्ति॒ऽहा। वृ॒जनं॒रक्ष॑माण:। रक्ष॑माण॒इति॒रक्ष॑माण:॥ पि॒तादे॒वानां॑। दे॒वानां॑जनि॒ता। ज॒नि॒तासु॒दक्ष॑:। सु॒दक्षो॑विष्टं॒भ:। सु॒दक्ष॒इति॑सु॒ऽदक्ष॑:। वि॒ष्टं॒भोदि॒व:। दि॒वोध॒रुण॑:। ध॒रुण॑:पृथि॒व्या:। पृ॒थि॒व्याइति॑पृ॒थि॒व्या:॥  
ऋषि॒र्विप्र॑:। विप्र॑:पुरए॒ता। पु॒र॒ए॒ताजना॑नां। पु॒र॒ए॒तेति॑पु॒र॒:ऽए॒ता। जना॑नामृ॒भु:। ऋ॒भुर्धीर॑:। धीर॑उ॒शना॑। उ॒शना॒काव्ये॑न। काव्ये॒नेति॒काव्ये॑न॥ सचि॑त्। चि॒द्वि॒वे॒द॒। वि॒वे॒द॒निहि॑तं। निहि॑तं॒यत्। निहि॑त॒मिति॒निऽहि॑तं। यदा॑सां। आ॒सा॒म॒पी॒च्यं॑। ॒पी॒च्य॑१॒॑गुह्यं॑। गुह्य॒न्नाम॑। नाम॒गोनां॑॥ गोना॒मिति॒गोनां॑॥  
ए॒षस्य:। स्यते॑। ते॒मधु॑मान्। मधु॑माँइन्द्र। मधु॑मा॒निति॒मधु॑ऽमान्। इ॒न्द्र॒सोम॑:। सो॒म॒वृषा॑। वृषा॒वृष्णे॑। वृष्णे॒परि॑। परि॑प॒वित्रे॑। प॒वित्रे॑अक्षा:। अ॒क्षा॒रित्य॑क्षा:॥ स॒ह॒स्र॒साश्श॑त॒शा:। स॒ह॒स्रसाइति॑स॒ह॒स्रऽसाः। श॒त॒साभू॑रि॒दावा॑। श॒त॒शाइति॑श॒त॒ऽशा:। भू॒रि॒दावा॑शश्वत्त॒मं। भू॒रि॒दावेति॑भू॒रि॒ऽदावा॑। श॒श्व॒त्त॒मम्ब॒र्हि:। श॒श्व॒त्तममिति॑श॒श्व॒त्ऽत॒मं। ब॒र्हिरावा॒जी। आवा॒जी। वा॒ज्य॑स्थात्। अ॒स्था॒दित्य॑स्थात्॥  
ए॒तेसोमा॑:। सोमा॑अ॒भि। अ॒भिग॒व्या। ग॒व्यास॒हस्रा॑। स॒हस्रा॑म॒हे। म॒हेवाजा॑य। वाजा॑या॒मृता॑य। अ॒मृता॑य॒श्रवां॑सि। श्रवां॒सीति॒श्रवां॑सि॥ प॒वित्रे॑भि॒:पव॑माना:। पव॑मानाअसृग्रन्। अ॒सृ॒ग्र॒च्छ्र॒व॒स्यव॑:। श्र॒व॒स्यवो॒न। नपृ॑त॒नाज॑:। पृ॒त॒नाजो॒अत्या॑:। अत्या॒इत्यत्या॑:॥ 22॥  
रि॒हि। हिष्म॑। स्मा॒पु॒रु॒हू॒त:। पु॒रु॒हू॒तोजना॑नां। पु॒रु॒हू॒तइति॑पु॒रु॒ऽहू॒त:। जना॑नां॒विश्वा॑। विश्वास॑रत्। अस॑र॒त्भोज॑ना। भोज॑नापू॒यमा॑न:। पू॒यमा॑न॒इति॑पू॒यमा॑न:॥ अथाभ॑र। आभ॑र। भ॒र॒श्ये॒न॒भृ॒त॒। श्ये॒न॒भृ॒त॒प्रयां॑सि। श्ये॒न॒भृ॒तेति॑श्येनऽभृत। प्रयां॑सिर॒यिं। र॒यिन्तुञ्जा॑न:। तुञ्जा॑नोअ॒भि। अ॒भिवाजं॑। वाज॑मर्ष। अ॒र्षेत्य॑र्ष॥  
॒षसु॑वा॒न:। सु॒वा॒न:परि॑। परि॒सोम॑:। सोम॑:प॒वित्रे॑। प॒वित्रे॒सर्ग॑:। सर्गो॒न। नसृ॒ष्ट:। सृ॒ष्टोअ॑दधावत्। अ॒द॒धा॒व॒दर्वा॑। अर्वेत्यर्वा॑॥ ति॒ग्मेशिशा॑न:। ति॒ग्मेइति॑ति॒ग्मे। शिशा॑नोमहि॒ष:। म॒हि॒षोन। नशृङ्गे॑। शृङ्गे॒गा:। शृङ्गे॒इति॒शृङ्गे॑। गाग॒व्यन्। ग॒व्यन्न॒भि। अ॒भिशूर॑:। शूरो॒न। नसत्वा॑। सत्वेति॒सत्वा॑॥  
॒षाय॑यौ। आय॑यौ। य॒यौ॒प॒र॒मात्। प॒र॒माद॒न्त:। अ॒न्तरद्रे॑:। अद्रे॒:कूचि॑त्। कूचि॑त्स॒ती:। कूचि॒दिति॒कूऽचि॑त्। स॒तीरू॒र्वे। ऊ॒र्वेगा:। गावि॑वेद। वि॒वे॒देति॑विवेद॥ दि॒वोन। नवि॒द्युत्। वि॒द्युत्स्त॒नय॑न्ती। वि॒द्युदिति॑वि॒ऽद्युत्। स्त॒नय॑न्तीर॒भ्रै:। अ॒भ्रैस्सोम॑स्य। सोम॑स्यते। ते॒प॒व॒ते॒। प॒व॒त॒इ॒न्द्र॒। इ॒न्द्र॒धारा॑। धारेति॒धारा॑॥  
॒तस्म॑। स्म॒रा॒शिं। रा॒शिम्परि॑। परि॑यासि। या॒सि॒गोनां॑। गोना॒मिन्द्रे॑ण। इन्द्रे॑णसोम। सो॒म॒स॒रथं॑। स॒रथं॑पुना॒न:। स॒रथ॒मिति॑स॒ऽरथं॑। पु॒ना॒नइति॑पु॒ना॒न:॥ पू॒र्वीरिष॑:। इषो॑बृह॒ती:। बृ॒ह॒तीर्जी॑रदानो। जी॒र॒दा॒नो॒शिक्ष॑। जी॒र॒दा॒नो॒इति॑जीरऽदानो। शिक्षा॑शचीव:। श॒ची॒व॒स्तव॑। श॒ची॒व॒इति॑शचीऽव:। तव॒ता:। ताउ॑प॒ष्टुत्। उ॒प॒स्तुदित्यु॑प॒ऽस्तुत्॥23॥  
