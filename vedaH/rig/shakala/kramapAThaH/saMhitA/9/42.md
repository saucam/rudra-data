

  
ज॒नय॑न्रोच॒ना। रो॒च॒नादि॒व:। दि॒वोज॒नय॑न्। ज॒नय॑न्न॒प्सु। अ॒प्सुसूर्यं॑। अ॒प्स्वित्य॒प्ऽसु। सूर्य॒मिति॒सूर्यं॑॥ वसा॑नो॒गा:। गाअ॒प:। अ॒पोहरि॑:। हरि॒रिति॒हरि॑:॥  
ए॒षप्र॒त्नेन॑। प्र॒त्नेन॒मन्म॑ना। मन्म॑नादे॒व:। दे॒वोदे॒वेभ्य॑:। दे॒वेभ्य॒स्परि॑। परीति॒परि॑॥ धार॑यापवते। प॒व॒ते॒सु॒त:। सु॒तइति॑सु॒त:॥  
वा॒वृ॒धा॒नाय॒तूर्व॑ये। व॒वृ॒धा॒नायेति॑व॒वृ॒धा॒नाय॑। तूर्व॑ये॒पव॑न्ते। पव॑न्ते॒वाज॑सातये। वाज॑सातय॒इति॒वाज॑ऽसातये॥ सोमा॑स्स॒हस्र॑पाजस:। स॒हस्र॑पाजस॒इति॑स॒हस्र॑ऽपाजस:॥  
दु॒हा॒न:प्र॒त्नं। प्र॒त्नमित्। इत्पय॑:। पय॑:प॒वित्रे॑। प॒वित्रे॒परि॑। परि॑षिच्यते। सि॒च्य॒त॒इति॑सिच्यते॥ क्रन्द॑न्दे॒वान्। दे॒वांअ॑जीजिनत्। अ॒जी॒ज॒न॒दित्य॑जीजनत्॥  
अ॒भिविश्वा॑नि। विश्वा॑नि॒वार्या॑। वार्या॒भि। अ॒भिदे॒वान्। दे॒वांऋ॑ता॒वृध॑:। ऋ॒वृ॒धइ॒त्यृ॑त॒ऽवृध॑:॥ सोम॑:पुना॒न:। पु॒ना॒नोअ॑र्षति। अ॒र्ष॒तीत्य॑र्षति॥  
गोम॑न्न:। गोम॒दिति॒गोऽम॑त्। न॒स्सो॒म॒। सो॒म॒वी॒रव॑त्। वी॒रव॒दश्वा॑वत्। वी॒रव॒दिति॑वी॒रऽव॑त्। अश्वा॑व॒द्वाज॑वत्। अश्व॑व॒दित्यश्व॑ऽवत्। वाज॑वत्सु॒त:। वाज॑व॒दिति॒वाज॑ऽवत्। सु॒तइति॑सु॒त:॥ पव॑स्वबृह॒ती:। बृ॒ह॒तीरिष॑:। इष॒इतीष॑:॥ 32॥  
