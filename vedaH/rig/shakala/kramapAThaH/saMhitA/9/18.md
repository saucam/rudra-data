

  
परि॑सुवा॒न:। सु॒वा॒नोगि॑रि॒ष्टा:। गि॒रि॒ष्टा:प॒वित्रे॑। गि॒रि॒ष्टाइति॑गि॒रि॒ऽष्टा:। प॒वित्रे॒सोम॑:। सोमो॑अक्षा:। अ॒क्षा॒रित्य॑क्षा:॥ मदे॑षुसर्व॒धा:। स॒र्व॒धाअ॑सि। स॒र्व॒धाइति॑स॒र्व॒ऽधा:। अ॒सीत्य॑सि॥  
त्वंविप्र॑:। विप्र॒स्त्वम्। त्वङ्क॒वि:। क॒विर्मधु॑। मधु॒प्र। प्रजा॒तम्। जा॒तमन्ध॑स:। अन्ध॑स॒इत्यन्ध॑स:॥ मदे॑षुसर्व॒धाअ॑सि॥  
तव॒विश्वे॑। विश्वे॑स॒जोष॑स:। स॒जोष॑सोदे॒वास॑:। स॒जोष॑स॒इति॑स॒ऽजोष॑स:। दे॒वास॑:पी॒तिम्। पी॒तिमा॑शत। आ॒श॒तेत्या॑शत॥ मदे॑षुसर्व॒धाअ॑सि॥  
आय:। योविश्वा॑नि। विश्वा॑नि॒वार्या॑। वार्या॒वसू॑नि। वसू॑नि॒हस्त॑यो:। हस्त॑योद॒धे। द॒धइति॑द॒धे॥ मदे॑षुसर्व॒धाअ॑सि॥  
यइ॒मे। इ॒मेरोद॑सी। इ॒मेइती॒मे। रोद॑सीम॒ही। रोद॑सी॒इति॒रोद॑सी। म॒हीसं। सम्मा॒तरे॑व। मा॒तरे॑व॒दोह॑ते। मा॒तरे॒वेति॑मा॒तरा॑ऽइव। दोह॑त॒इति॒दोह॑ते॥ मदे॑षुसर्व॒धाअ॑सि॥  
परि॒य:। योरोद॑सी। रोद॑सीउ॒भे। रोद॑सी॒इति॒रोद॑सी। उ॒भेस॒द्य:। उ॒भेइत्यु॒भे। स॒द्योवाजे॑भि:। वाजे॑भि॒रर्ष॑ति। अर्ष॒तीत्यर्ष॑ति॥ मदे॑षुसर्व॒धाअ॑सि॥  
सशु॒ष्मी। शु॒ष्मीक॒लशे॑षु। क॒लशे॒ष्वापु॑ना॒न:। आपु॑ना॒न:। पु॒ना॒नोअ॑चिक्रदत्। अ॒चि॒क्र॒ददित्य॑चिक्रदत्॥ मदे॑षुसर्व॒धाअ॑सि॥ 8॥  
