

  
परी॒तोषि॑ञ्चत। इ॒तइती॒त:। सि॒ञ्च॒ता॒सु॒तं। सु॒तंसोम॑:। सोमो॒य:। यउ॑त्त॒मं। उ॒त्त॒मंह॒विः। उ॒त्त॒मित्यु॒त्ऽत॒मं। ह॒विरिति॑ह॒वि:॥ द॒ध॒न्वाँय:। योनर्य॑:। नर्यो॑अ॒प्सु। अ॒प्स्व॑१॒॑न्त:। अ॒प्स्वित्य॒प्ऽसु। अ॒न्तरासु॒षाव॑। आसु॒षाव॑। सु॒षाव॒सोमं॑। सु॒सावेति॑सु॒साव॑। सोम॒मद्रि॑भि:। अद्रि॑भि॒रित्यद्रि॑ऽभि:॥  
नू॒नम्पु॑ना॒न:। पु॒ना॒नोवि॑भि:। अवि॑भि॒:परि॑। अवि॑भि॒रित्यवि॑ऽभि:। परि॑स्रव। स्र॒वाद॑ब्ध:। अद॑ब्धस्सुर॒भिन्त॑र:। सु॒र॒भिन्त॑र॒इति॑सु॒र॒भिंऽत॑र:॥ सु॒तेचि॑त्। चि॒त्वा॒। त्वा॒प्सु। अ॒प्सुम॑दाम:। अ॒प्स्वित्य॒प्ऽसु। म॒दा॒मो॒अन्ध॑सा। अन्ध॑साश्री॒णन्त॑:। श्री॒णन्तो॒गोभि॑:। गोभि॒रुत्त॑रं। उत्त॑र॒मित्युत्ऽत॑रं॥  
परि॑सुवा॒न:। सु॒वा॒नश्चक्ष॑से। चक्ष॑सेदेव॒माद॑न:। दे॒व॒माद॑न॒:क्रतु॑:। दे॒व॒माद॑न॒इति॑दे॒व॒ऽमाद॑न:। क्रतु॒रिन्दु॑:। इन्दु॑र्विचक्ष॒ण:। वि॒च॒क्ष॒णइति॑वि॒ऽच॒क्ष॒ण:॥  
पु॒ना॒नस्सो॑म। सो॒म॒धार॑या। धार॑या॒प:। अ॒पोवसा॑न:। वसा॑नोअर्षसि। अ॒र्ष॒सीत्य॑र्षसि॥ आर॑त्न॒धा:। र॒त्न॒धायोनिं॑। र॒त्न॒धाइति॑र॒त्न॒ऽधा:। योनि॑मृ॒तस्य॑। ऋ॒तस्य॑सीदसि। सी॒द॒स्युत्स॑:। उत्सो॑देव। दे॒व॒हि॒र॒ण्यय॑:। हि॒र॒ण्यय॒इति॑हि॒र॒ण्यय॑:॥  
दु॒हा॒नऊध॑:। ऊध॑र्दि॒व्यं। दि॒व्यम्मधु॑। मधु॑प्रि॒यं। प्रि॒यम्प्र॒त्नं। प्र॒त्नंस॒धस्थं॑। स॒धस्थ॒मास॑दत्। आस॑दत्। अ॒स॒द॒दित्य॑सदत्॥ आ॒पृच्छ्यं॑ध॒रुणं॑। आ॒पृच्छ्य॒मित्या॒ऽपृच्छ्यं॑। ध॒रुणं॑वा॒जी। वा॒ज्य॑र्षति। अ॒र्ष॒ति॒नृभि॑:। नृभि॑र्धू॒त:। नृभि॒रिति॒नृऽभि॑:। धू॒तोवि॑चक्ष॒ण:। वि॒च॒क्ष॒णइति॑वि॒ऽच॒क्ष॒ण:॥ 12॥  
पु॒ना॒नस्सो॑म। सो॒म॒जागृ॑वि:। जागृ॑वि॒रव्य॑:। अव्यो॒वारे॑। वारे॒परि॑। परि॑प्रि॒य:। प्रि॒यइति॑प्रि॒य:॥ त्वंविप्र॑:। विप्रो॑अभव:। अ॒भ॒वॊङ्गि॑रस्तम:। अङ्गि॑रस्तमो॒मध्वा॑। अङ्गि॑रस्तम॒इत्यङ्गि॑र:ऽतम:। मध्वा॑य॒ज्ञं। य॒ज्ञम्मि॑मिक्ष। मि॒मि॒क्ष॒न॒:। न॒इति॑न:॥  
सोमो॑मी॒ढ्वान्। मी॒ढ्वान्प॑वते। प॒व॒ते॒गा॒तु॒वित्त॑म:। गा॒तु॒वित्त॑म॒ऋषि॑:। गा॒तु॒वित्त॑म॒इति॑गा॒तु॒वित्ऽत॑म:। ऋषि॒र्विप्र॑:। विप्रो॑विचक्ष॒ण:। वि॒च॒क्ष॒णइति॑वि॒ऽच॒क्ष॒ण:॥ त्वङ्क॒वि:। क॒विर॑भव:। अ॒भ॒वो॒दे॒व॒वीत॑म:। दे॒व॒वीत॑म॒आसूर्यं॑। दे॒व॒वीत॑म॒इति॑दे॒व॒ऽवीत॑म:। आसूर्यं॑। सूर्यं॑रोहय:। रो॒ह॒यो॒दि॒वि। दि॒वीति॑दि॒वि॥  
सोम॑उषुवा॒ण:। ऊँ॒इत्यूँ॑। सु॒वा॒नस्सो॒तृभि॑:। सो॒तृभि॒रधि॑। सो॒तृभि॒रिति॑सो॒तृऽभि॑:। अधि॒ष्णुभि॑:। स्नुभि॒रवी॑नां। स्नुभि॒रिति॒स्नुऽभि॑:। अवी॑ना॒मित्यवी॑नां॥ अश्व॑येवह॒रिता॑। अश्व॑ये॒वेत्यश्व॑याऽइव। ह॒रिता॑याति। या॒ति॒धार॑या। धार॑याम॒न्द्रया॑। म॒न्द्रया॑याति। या॒ति॒धार॑या। धार॒येति॒धार॑या॥  
अ॒नू॒पेगोमा॑न्। गोमा॒ङ्गोभि॑:। गोभि॑रक्षाः। अ॒क्षा॒स्सोम॑:। अ॒क्षा॒रित्य॑क्षा:। सोमो॑दु॒ग्धाभि॑:। दु॒ग्धाभि॑रक्षा:। अ॒क्षा॒रित्य॑क्षा:॥ स॒मु॒द्रन्न। नसं॒वर॑णानि। सं॒वर॑णान्यग्मन्। सं॒वर॑णा॒नीति॑सं॒ऽवर॑णानि। अ॒ग्म॒न्म॒न्दी। म॒न्दीमदा॑य। मदा॑यतोशते। तो॒श॒त॒इति॑तोशते॥  
आसो॑म। सो॒म॒सु॒वा॒न:। सु॒वा॒नोअद्रि॑भि:। अद्रि॑भिस्ति॒र:। अद्रि॑भि॒रित्यद्रि॑ऽभि:। ति॒रोवारा॑णि। वारा॑ण्य॒व्यया॑। अ॒व्ययेत्य॒व्यया॑॥ जनो॒न। नपु॒रि। पु॒रिच॒म्वो॑:। च॒म्वो॑र्विशत्। वि॒श॒द्धरि॑:। हरि॒स्सद॑:। सदो॒वने॑षु। वने॑षुदधिषे। द॒धि॒ष॒इति॑दधिषे॥ 13॥  
समा॑मृजे। मा॒मृ॒जे॒ति॒र:। म॒मृ॒ज॒इति॑ममृजे। ति॒रोअण्वा॑नि। अण्वा॑निमे॒ष्य॑:। मे॒ष्यो॑मी॒ळ्हे। मी॒ळ्हेसप्ति॑:। सप्ति॒र्न। नवा॑ज॒यु:। वा॒ज॒युरिति॑वा॒ज॒ऽयु:॥ अ॒नु॒माद्य॒:पव॑मान:। अ॒नु॒माद्य॒इत्य॑नु॒ऽमाद्य॑:। पव॑मानोमनी॒षिभि॑:। म॒नी॒षिभि॒स्सोम॑:। म॒नी॒षिभि॒रिति॑म॒नी॒षिऽभि॑:। सोमो॒विप्रे॑भि:। विप्रे॑भि॒र्ऋक्व॑भि:। ऋक्व॑भि॒रित्यृक्व॑ऽभि:॥  
प्रसो॑म। सो॒म॒दे॒ववी॑तये। दे॒ववी॑तये॒सिन्धु॑:। दे॒ववी॑तय॒इति॑दे॒वऽवी॑तये। सिन्धु॒र्न। नपि॑प्ये। पि॒प्ये॒अर्ण॑सा। आर्ण॒सेत्यर्ण॑सा॥ अं॒शो:पय॑सा। पय॑सामदि॒र:। म॒दि॒रोन। नजागृ॑वि:। जागृ॑वि॒रच्छ॑। अच्छा॒कोशं॑। कोश॑म्मधु॒श्चुतं॑। म॒धु॒श्चुत॒मिति॑म॒धु॒ऽश्चुतं॑॥  
आह॑र्य॒त:। ह॒र्य॒तोअर्जु॑ने। अर्जु॑ने॒अत्के॑। अत्के॑अव्यत। अ॒व्य॒त॒प्रि॒य:। प्रि॒यस्सू॒नु:। सू॒नुर्न। नमर्ज्य॑:। मर्ज्य॒इति॒मर्ज्य॑:॥ तमीं॑हिन्वन्ति। हि॒न्व॒न्त्य॒पस॑:। अ॒पसो॒यथा॑। यथा॒रथं॑। रथं॑न॒दीषु॑। न॒दीष्वागभ॑स्त्यो:। आगभ॑स्त्यो:। गभ॑स्त्यो॒रिति॒गभ॑स्त्यो:॥  
अ॒भिसोमा॑स:। सोमा॑सआ॒यव॑:। आ॒यव॒:पव॑न्ते। पव॑न्ते॒मद्यं॑। मद्य॒म्मदं॑। मद॒मिति॒मदं॑॥ स॒मु॒द्रस्याधि॑। अधि॑वि॒ष्टपि॑। वि॒ष्टपि॑मनी॒षिण॑:। म॒नी॒षिणो॑मत्स॒रास॑:। म॒त्स॒रास॑स्स्व॒र्विद॑:। स्व॒र्विद॒इति॑स्व॒:ऽविद॑:॥  
तर॑त्समु॒द्रं। स॒मु॒द्रम्पव॑मान। पव॑मानऊ॒र्मिणा॑। ऊ॒र्मिणा॒राजा॑। राजा॑दे॒व। दे॒वऋ॒तं। ऋ॒तम्बृ॒हत्। बृ॒हदिति॑बृ॒हत्॥ अर्ष॑न्मि॒त्रस्य॑। मि॒त्रस्य॒वरु॑णस्य। वरु॑णस्य॒धर्म॑णा। धर्म॑णा॒प्र। प्रहि॑न्वा॒न:। हि॒न्वा॒नऋ॒तं। ऋ॒तम्बृ॒हत्। बृ॒हदिति॑बृ॒हत्॥ 14॥  
नृभि॑र्येमा॒न:। नृभि॒रिति॒नृऽभि॑:। ये॒मा॒नोह॑र्य॒त:। ह॒र्य॒तोवि॑चक्ष॒ण:। वि॒च॒क्ष॒णोराजा॑। वि॒च॒क्ष॒णइति॑वि॒ऽच॒क्ष॒ण:। राजा॑दे॒व:। दे॒वस्स॑मु॒द्रिय॑:। स॒मु॒द्रिय॒इति॑स॒मु॒द्रिय॑:॥  
