

  
परि॑सुवा॒न:। सु॒वा॒नोहरि॑:। हरि॑रं॒शु:। अं॒शु:प॒वित्रे॑। प॒वित्रे॒रथ॑:। रथो॒न। नस॑र्जि। स॒र्जि॒स॒नये॑। स॒नये॑हिया॒न:। हि॒या॒नइति॑हि॒या॒न:॥ आप॒च्छ्लोकं॑। श्लोक॑मिन्द्रि॒यं। इ॒न्द्रि॒यम्पू॒यमा॑न:। पू॒यमा॑न॒:प्रति॑। प्रति॑दे॒वान्। दे॒वाँअ॑जुषत। अ॒जु॒ष॒त॒प्रयो॑भि:। प्रयो॑भि॒रिति॒प्रय॑:ऽभि:॥  
अच्छा॑नृ॒चक्षा॑:। नृ॒चक्षा॑असरत्। नृ॒चक्षा॒इति॑नृ॒ऽचक्षा॑:। अ॒स॒र॒त्प॒वित्रे॑। प॒वित्रे॒नाम॑। नाम॒दधा॑न:। दधा॑न:क॒विः। क॒विर॑स्य। अ॒स्य॒योनौ॑। योना॒विति॒योनौ॑॥ सीद॒न्होते॑व। होते॑व॒सद॑ने। होते॒वेति॒होता॑ऽइव। सद॑नेच॒मूषु॑। च॒मूषूप॑। उपें॑। ई॒म॒ग्म॒न्। अ॒ग्म॒न्नृष॑य:। ऋष॑यस्स॒प्त। स॒प्तविप्रा॑:। विप्रा॒इति॒विप्रा॑:॥  
प्रसु॑मे॒धा:। सु॒मे॒धागा॑तु॒वित्। सु॒मे॒धाइति॑सु॒ऽमे॒धा:। गा॒तु॒विद्वि॒श्वदे॑वः। गा॒तु॒विदिति॑गा॒तु॒ऽवित्। वि॒श्वदे॑व॒स्सोम॑:। वि॒श्वदे॑व॒इति॑वि॒श्वऽदे॑व:। सोम॑:पुना॒न:। पु॒ना॒नस्सद॑:। सद॑एति। ए॒ति॒नित्यं॑। नित्य॒मिति॒नित्यं॑॥ भुव॒द्विश्वे॑षु। विश्वे॑षु॒काव्ये॑षु। काव्ये॑षु॒रन्ता॑। रन्तानु॑। अनु॒जना॑न्। जना॑न्यतते। य॒त॒ते॒पञ्च॑। पञ्च॒धीर॑:। धीर॒इति॒धीर॑:॥  
तव॒त्ये। त्येसो॑म। सो॒म॒प॒व॒मा॒न॒। प॒व॒मा॒न॒नि॒ण्ये। नि॒ण्येविश्वे॑। विश्वे॑दे॒वा:। दे॒वास्त्रय॑:। त्रय॑एकाद॒शास॑:। ए॒का॒द॒शास॒इत्ये॑का॒द॒शास॑:॥ दश॑स्व॒धाभि॑:। स्व॒धाभि॒रधि॑। अधि॒सानौ॑। सानो॒अव्ये॑। अव्ये॑मृ॒जन्ति॑। मृ॒जन्ति॑त्वा। त्वा॒न॒द्य॑:। न॒द्य॑स्स॒प्त। स॒प्तय॒ह्वीः। य॒ह्वीरिति॑य॒ह्वी:॥  
तन्नु। नुस॒त्यं। स॒त्यम्पव॑मानस्य। पव॑मानस्यास्तु। अ॒स्तु॒यत्र॑। यत्र॒विश्वे॑। विश्वे॑का॒रव॑:। का॒रव॑स्स॒न्नसं॑त। स॒न्नस॑न्त॒इति॑सं॒ऽनस॑न्त॥ ज्योति॒र्यत्। यदह्ने॑। अह्ने॒अकृ॑णोत्। अकृ॑णोदुलो॒कं। ऊँ॒इत्यूँ॑। लो॒कम्प्र। प्राव॑त्। आव॒न्मनुं॑। मनुं॒दस्य॑वे। दस्य॑वेक:। कर॒भीकं॑। अ॒भीक॒मित्य॒भीकं॑॥  
परि॒सद्मे॑व। सद्मे॑वपशु॒मान्ति॑। सद्मे॒वेति॒सद्म॑ऽइव। प॒शु॒मान्ति॒होता॑। प॒शु॒मन्तीति॑प॒शु॒ऽमन्ति॑। होता॒राजा॑। राजा॒न। नस॒त्य:। स॒त्यस्समि॑ती:। समि॑तीरिया॒नः। समि॑ती॒रिति॒संऽई॑ती:। इ॒या॒नइती॑या॒न:॥ सोम॑:पुना॒न:। पु॒ना॒न:क॒लशा॑न्। क॒लशाँ॑अयासीत्। अ॒या॒सी॒त्सीद॑न्। सीद॑न्मृ॒ग:। मृ॒गोन। नम॑हि॒ष:। म॒हि॒षोवने॑षु। वने॒ष्विति॒वने॑षु॥ 2॥  
