

  
परि॒प्र। प्रध॑न्व। ध॒न्वेन्द्रा॑य। इन्द्रा॑यसोम। सो॒म॒स्वा॒दुः। स्वा॒दुर्मि॒त्राय॑। मि॒त्राय॑पू॒ष्णे। पू॒ष्णेभगा॑य। भगा॒येति॒भगा॑य॥  
इन्द्र॑स्ते। ते॒सु॒तस्य॑। सु॒तस्य॑पेया:। पे॒या॒:क्रत्वे॑। क्रत्वे॒दक्षा॑य। दक्षा॑य॒विश्वे॑। विश्वे॑च। च॒दे॒वा:। दे॒वाइति॑दे॒वा:।  
ए॒वामृता॑य। अ॒मृता॑यम॒हे। म॒हेक्षया॑य। क्षया॑य॒स:। सशु॒क्र:। शु॒क्रोअ॑र्ष। अ॒र्ष॒दि॒व्य:। दि॒व्य:पी॒यूष॑:। पी॒यूष॒इति॑पी॒यूष॑:॥  
पव॑स्वसोम। सो॒म॒म॒हान्। म॒हान्त्स॑मु॒द्र:। स॒मु॒द्र:पि॒ता। पि॒तादे॒वानां॑। दे॒वानां॒विश्वा॑। विश्वा॒भि। अ॒भिधाम॑। धामेति॒धाम॑॥  
शु॒क्र:प॑वस्व। प॒व॒स्व॒दे॒वेभ्य॑:। दे॒वेभ्य॑स्सोम। सो॒म॒दि॒वे। दे॒वेपृ॑थि॒व्यै। पृ॒थि॒व्यैशं। शञ्च॑। च॒प्र॒जायै॑। प्र॒जाया॒इति॑प्र॒ऽजायै॑॥  
दि॒वोध॒र्ता। ध॒र्तासि॑। अ॒सि॒शु॒क्र:। शु॒क्रःपी॒यूष॑:। पी॒यूष॑स्स॒त्ये। स॒त्येविध॑र्मन्। विध॑र्मन्वा॒जी। विध॑र्म॒न्निति॒विऽध॑र्मन्। वा॒जीप॑वस्व। प॒व॒स्वेति॑पवस्व॥  
पव॑स्वसोम। सो॒म॒द्यु॒म्नी। द्यु॒म्नीसु॑धा॒र:। सु॒धा॒रोम॒हां। सु॒धा॒रइति॑सु॒ऽधा॒रः। म॒हामवी॑नां। अवी॑ना॒मनु॑। अनु॑पू॒र्व्य:। पू॒र्व्यइति॑पू॒र्व्य:॥  
नृभि॑र्येमा॒न:। नृभि॒रिति॒नृऽभि॑:। ये॒मा॒नोज॑ज्ञा॒न:। ज॒ज्ञा॒न:पू॒त:। पू॒त:क्षर॑त्। क्षर॒द्विश्वा॑नि। विश्वा॑निम॒न्द्र:। म॒न्द्रस्व॒र्वित्। स्व॒र्विदिति॑स्व॒:ऽवित्॥  
इन्दु॑:पुना॒न:। पु॒ना॒न:प्र॒जां। प्र॒जामु॑रा॒ण:। प्र॒जामिति॑प्र॒ऽजां। उ॒रा॒ण:कर॑त्। कर॒द्विश्वा॑नि। विश्वा॑नि॒द्रवि॑णानि। द्रवि॑णानिन:। न॒इति॑न:॥  
पव॑स्वसोम। सो॒म॒क्रत्वे॑। क्रत्वे॒दक्षा॑य। दक्षा॒याश्व॑:। अश्वो॒न। ननि॒क्त:। नि॒क्तोवा॒जी। वा॒जीधना॑य। धना॒येति॒धना॑य॥ 20।  
तन्ते॑। ते॒सो॒तार॑:। सो॒तारो॒रसं॑। रस॒म्मदा॑य। मदा॑यपु॒नन्ति॑। पु॒नन्ति॒सोमं॑। सोमं॑म॒हे। म॒हेद्यु॒म्नाय॑। द्यु॒म्नायेति॑द्यु॒म्नाय॑॥  
शिशुं॑जज्ञा॒नं। ज॒ज्ञा॒नंहरिं॑। हरिं॑मृजन्ति । मृ॒ज॒न्ति॒प॒वित्रे॑। प॒वित्रे॒सोमं॑। सोमं॑दे॒वेभ्यः॑। दे॒वेभ्य॒इन्दुं॑। इन्दु॒मितीन्दुं॑॥  
