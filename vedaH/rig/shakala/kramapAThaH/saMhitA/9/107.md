

  
इन्द्र॒मच्छ॑। अच्छ॑सु॒ता:। सु॒ताइ॒मे। इ॒मेवृष॑णं। वृष॑णंयन्तु। य॒न्तु॒हर॑य:। हर॑य॒इति॒हर॑य:॥ श्रु॒ष्टीजा॒तास॑:। जा॒तास॒इन्द॑व:। इन्द॑वस्स्व॒र्विद॑:। स्व॒र्विद॒इति॑स्व॒:ऽविद॑:॥  
अ॒यम्भरा॑य। भरा॑यसान॒सि:। सा॒न॒सिरिन्द्रा॑य। इन्द्रा॑यपवते। प॒व॒ते॒सु॒त:। सु॒तइति॑सु॒त:॥ सोमो॒जैत्र॑स्य। जैत्र॑स्यचेतति। चे॒त॒ति॒यथा॑। यथा॑वि॒दे। वि॒दइति॑वि॒दे॥  
अ॒स्येदिन्द्रो॒मदे॒ष्वाग्रा॒भङ्गृ॑भ्णीत। गृ॒भ्णी॒त॒सा॒न॒सिं। सा॒न॒सिमिति॑सा॒न॒सिं॥ वज्र॑ञ्च। च॒वृष॑णं। वृष॑णम्भरत्। भ॒र॒स्सं। सम॑प्सु॒जित्। अ॒प्सु॒जितित्य॑प्सु॒ऽजित्॥  
प्रध॑न्व। ध॒न्वा॒सो॒म॒। सो॒म॒जागृ॑वि:। जागृ॑वि॒रिन्द्रा॑य। इन्द्रा॑यपवतेसु॒त:॥ द्यु॒मन्तं॒शुष्मं॑। द्यु॒मन्त॒मिति॑द्यु॒ऽमन्तं॑। शुष्म॒माभ॑र। आभ॑र। भ॒रा॒स्व॒र्विदं॑। स्व॒र्विद॒मिति॑स्व॒:ऽविदं॑॥  
इन्द्रा॑य॒वृष॑णं। वृष॑ण॒म्मदं॑। मदं॒पव॑स्व। पव॑स्ववि॒श्वद॑र्शत:। वि॒श्वद॑र्शत॒इति॑वि॒श्वऽद॑र्शत:॥ स॒हस्र॑यामापथि॒कृत्। स॒हस्र॑या॒मेति॑स॒हस्रऽया॑मा। प॒थि॒कृद्वि॑चक्ष॒ण:। प॒थि॒कृदिति॑प॒थि॒ऽकृत्। वि॒च॒क्ष॒णइति॑वि॒ऽच॒क्ष॒ण:॥ 9॥  
अ॒स्मभ्यं॑गातु॒वित्त॑म:। गा॒तु॒वित्त॑मोदे॒वेभ्य॑:। गा॒तु॒वित्त॑म॒इति॑गा॒तु॒वित्ऽत॑म:। दे॒वेभ्यो॒मधु॑मत्तम:। मधु॑मत्तम॒इति॒मधु॑मत्ऽतम:॥ स॒हस्रं॑याहि। या॒हि॒प॒थिभि॑:। प॒थिभि॒:कनि॑क्रदत्। प॒थिभि॒रिति॑प॒थिऽभि॑:। कनि॑क्रद॒दिति॒कनि॑क्रदत्॥  
पव॑स्वदे॒ववी॑तये। दे॒ववी॑तय॒इन्दो॑। दे॒ववी॑तय॒इति॑दे॒वऽवी॑तये। इन्दो॒धारा॑भि:। इन्दो॒इतीन्दो॑। धारा॑भि॒रोज॑सा। ओज॒सेत्योज॑सा॥ आक॒लशं॑। क॒लशं॒मधु॑मान्। मधु॑मान्त्सोम। मधु॑मा॒निति॒मधु॑ऽमान्। सो॒म॒न॒:। न॒स्स॒द॒:। स॒द॒इति॑सद:॥  
तव॑द्र॒प्सा:। द्र॒प्साउ॑द॒प्रुत॑:। उ॒द॒प्रुत॒इन्द्रं॑। उ॒द॒प्रुत॒इत्यु॑द॒ऽप्रुत॑:। इन्द्र॒म्मदा॑य। मदा॑यवावृधु:। व॒वृ॒धु॒रिति॑ववृधु:॥ त्वान्दे॒वास॑:। दे॒वासो॑अ॒मृता॑य। अ॒मृता॑य॒कं। कम्प॑पु:। प॒पु॒रिति॑पपु:॥  
आन॑:। न॒स्सु॒ता॒स॒:। सु॒ता॒स॒इ॒न्द॒व॒:। इ॒न्द॒व॒:पु॒ना॒ना:। पु॒ना॒नाधा॑वत। धा॒व॒ता॒र॒यिं। र॒यिमिति॑र॒यिं॥ वृ॒ष्टिद्या॑वोरीत्याप:। वृ॒ष्टिद्या॑व॒इति॑वृ॒ष्टिऽद्या॑व:। री॒त्या॒प॒स्स्व॒र्विद॑:। री॒त्या॒प॒इति॑रीतिऽआप:। स्व॒र्विद॒इति॑स्व॒ऽर्विद॑:॥  
सोम॑:पुना॒न:। पु॒ना॒नऊ॒र्मिणा॑। ऊ॒र्मिणाव्य॑:। अव्यो॒वारं॑। वारं॒वि। विधा॑वति। धा॒व॒तीति॑धावति॥ अग्रे॑वा॒च:। वा॒च:पव॑मान:। पव॑मानः॒कनि॑क्रदत्। कनि॑क्रद॒दिति॒कनि॑क्रदत्॥10॥  
धी॒भिर्हि॑न्वन्ति। हि॒न्व॒न्ति॒वा॒जिनं॑। वा॒जिनं॒वने॑। वने॒क्रीळ॑न्तं। क्रीळ॑न्त॒मत्य॑विं। अत्य॑वि॒मित्यति॑ऽअविं॥ अ॒भित्रि॑पृ॒ष्ठं। त्रि॒पृ॒ष्ठम्म॒तय॑:। त्रि॒पृ॒ष्ठमिति॑त्रि॒ऽपृ॒ष्ठं। म॒तय॒स्सं। सम॑स्वरन्। अ॒स्व॒र॒न्नित्य॑स्वरन्॥  
अस॑र्जिक॒लशा॑न्। क॒लशाँ॑अ॒भि। अ॒भिमी॒ळ्हे। मी॒ळ्हेसप्तिं॑। सप्ति॒न्न। नवा॑ज॒यु:। वा॒ज॒युरिति॑वा॒ज॒ऽयु:॥ पु॒ना॒नोवाचं॑। वाचं॑ज॒नय॑न्। ज॒नय॑न्नषिष्यदत्। अ॒सि॒स्य॒ददित्य॑सिस्यदत्॥  
पव॑तेहर्य॒त:। ह॒र्य॒तोहरि॑:। हरि॒रति॑। अति॒ह्वरां॑सि। ह्वरां॑सि॒रंह्या॑। रंह्येति॒रंह्या॑॥ अ॒भ्यर्ष॑न्स्तो॒तृभ्य॑:। अ॒भ्यर्ष॒न्नित्य॑भि॒ऽअर्ष॑न्। स्तो॒तृभ्यो॑वी॒रव॑त्। स्तो॒तृभ्य॒इति॑स्तो॒तृऽभ्य॑:। वी॒रव॒द्यश॑:। वी॒रव॒दिति॑वी॒रऽव॑त्। यश॒इति॒यश॑:॥  
अ॒याप॑वश्व। प॒व॒श्व॒दे॒व॒यु:। दे॒व॒युर्मधो॑:। दे॒व॒युरिति॑दे॒व॒ऽयु:। मधो॒र्धारा॑:। धारा॑असृक्षत। अ॒सृ॒क्ष॒तेत्य॑सृक्षत॥ रेभ॑न्प॒वित्रं॑। प॒वित्रं॒परि॑। पर्ये॑षि। ए॒षि॒वि॒श्वत॑:। वि॒श्वत॒इति॑वि॒श्वत॑:॥ 11॥  
