

  
श॒र्य॒णाव॑ति॒सोमं॑। श॒र्य॒णाव॒तीति॑श॒र्य॒णऽव॑ति। सोम॒मिन्द्र॑:। इन्द्र॑:पिबतु। पि॒ब॒तु॒वृ॒त्र॒हा। वृ॒त्र॒हेति॑वृ॒त्र॒ऽहा॥ बलं॒ददा॑न:। ददा॑नआ॒त्मनि॑। आ॒त्मनि॑करि॒ष्यन्। क॒रि॒ष्यन्वी॒र्यं॑। वी॒र्यं॑म॒हत्। म॒हदिन्द्रा॑य। इन्द्रा॑येन्दो॒परि॑श्रव॥  
आप॑वस्व। प॒व॒स्व॒दि॒शां॒। दि॒शां॒प॒ते॒। प॒त॒आ॒र्जी॒कात्। आ॒र्जी॒कात्सो॑म। सो॒म॒मी॒ढ्व॒:। मी॒ढ्व॒इति॑मीढ्व:॥ ऋ॒त॒वा॒केन॑स॒त्येन॑। ऋ॒त॒वा॒केनेत्यृ॑त॒ऽवा॒केन॑। स॒त्येन॑श्र॒द्धया॑। श्र॒द्धया॒तप॑सा। तप॑सासु॒त:। सु॒तइन्द्रा॑येन्दो॒परि॑श्रव॥  
प॒र्ज्यन्य॑वृद्धम्महि॒षं। प॒र्ज्यन्य॑वृद्ध॒मिति॑प॒र्जन्य॑ऽवृद्धं। म॒हि॒षन्तं। तंसूर्य॑स्य। सूर्य॑स्यदुहि॒ता। दु॒हि॒ताभ॑रत्। आभ॑रत्। अ॒भ॒र॒दित्य॑भरत्॥ तङ्ग॑न्ध॒र्वा:। ग॒न्ध॒र्वा:प्रति॑। प्रत्य॑गृभ्णण्। अ॒गृ॒भ्ण॒न्तं। तंसोमे॑। सोमे॒रसं॑। रस॒माद॑धु:। आद॑धु:। अ॒द॒धु॒रिन्द्रा॑येन्दो॒परि॑श्रव॥  
ऋ॒तंवद॑न्। वद॑न्नृतद्युम्न। ऋ॒त॒द्यु॒म्न॒स॒त्यं। ऋ॒त॒द्यु॒म्नेति॑ऋतऽद्युम्न। स॒त्यंवद॑न्। वद॑न्त्सत्यकर्मन्। स॒त्य॒क॒र्म॒न्श्र॒द्धां। स॒त्य॒क॒र्म॒न्निति॑सत्यऽकर्मन्॥ श्र॒द्धांवद॑न्। वद॑न्त्सोम। सो॒म॒रा॒ज॒न्। रा॒ज॒न्धा॒त्रा। धा॒त्रासो॑म। सो॒म॒परि॑ष्कृत:। परि॑ष्कृत॒इन्द्रा॑य। परि॑कृत॒इति॒परि॑ऽकृत:। इन्द्रा॑येन्दो॒परि॑श्रव॥  
