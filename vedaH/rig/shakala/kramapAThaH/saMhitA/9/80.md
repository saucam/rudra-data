

  
सोम॑स्य॒धारा॑। धारा॑पवते। प॒व॒ते॒नृ॒चक्ष॑स:। नृ॒चक्ष॑सऋ॒तेन॑। ऋ॒तेन॑दे॒वान्। दे॒वान्ह॑वते। ह॒व॒ते॒दि॒व:। दि॒वस्परि॑। परीति॒परि॑॥ ृह॒स्पते॑र॒वथे॑न। र॒वथे॑ना॒वि। विदि॑द्युते। दि॒द्यु॒ते॒स॒मु॒द्रासः॑। स॒मु॒द्रासो॒न। नसव॑नानि। सव॑नानिविव्यचु:। वि॒व्य॒चु॒रिति॑विव्यचु:॥  
यन्त्वा॑। त्वा॒वा॒जि॒न्। वा॒जि॒न्न॒घ्न्या:। अ॒घ्न्या१॒॑अ॒भि। अ॒भ्यनू॑षत। अ॒नू॒ष॒तायो॑हतं। अयो॑हतं॒योनिं॑। अयो॑हत॒मित्यय॑:ऽहतं। योनि॒मारो॑हसि। आरो॑हसि। रो॒ह॒सि॒द्यु॒मान्। द्यु॒मानिति॑द्य्यु॒ऽमान्॥ म॒घोना॒मायु॑:। आयु॑:प्रति॒रन्। प्र॒ति॒रन्महि॑। प्र॒ति॒रन्निति॑प्र॒ऽति॒रन्। महि॒श्रव॑:। श्रव॒इन्द्रा॑य। इन्द्रा॑यसोम। सो॒म॒प॒व॒से॒। प॒व॒से॒वृषा॑। वृषा॒मद॑:। मद॒इति॒मद॑:॥  
एन्द्र॑स्य। इन्द्र॑स्यकु॒क्षा। कु॒क्षाप॑वते। प॒व॒ते॒म॒दिन्त॑म:। म॒दिन्त॑म॒ऊर्जं॑। म॒दिन्त॑म॒इति॑म॒दिन्ऽत॑म:। ऊर्जं॒वसा॑न:। वसा॑न॒श्श्रव॑से। श्रव॑सेसुम॒ङ्गल॑:। सु॒म॒ङ्गल॒इति॑सु॒ऽम॒ङ्गल॑:॥ प्र॒त्यङ्स:। सविश्वा॑। विश्वा॒भुव॑ना। भुव॑ना॒भि। अ॒भिप॑प्रथे। प॒प्र॒थे॒क्रीळ॑न्। क्रीळ॒न्हरि॑:। हरि॒रत्य॑:। अत्य॑स्स्यन्दते। स्य॒न्द॒ते॒वृषा॑। वृषेति॒वृषा॑॥  
तन्त्वा॑। त्वा॒दे॒वेभ्य॑:। दे॒वेभ्यो॒मधु॑मत्। मधु॑मत्तमं॒नर॑:। मधु॑मत्तम॒मिति॒मधु॑मत्ऽतमं। नर॑स्स॒हस्र॑धारं। स॒हस्र॑धारन्दुहते। स॒हस्र॑धार॒मिति॑स॒हस्र॑ऽधारं। दु॒ह॒ते॒दश॑। दश॒क्षिप॑:। क्षिप॒इति॒क्षिप॑:॥ नृभि॑स्सोम। सो॒म॒प्रच्यु॑त:। प्रच्यु॑तो॒ग्राव॑भि:। प्रच्यु॑त॒इति॒प्रऽच्यु॑त:। ग्राव॑भिसु॒त:। ग्राव॑भि॒रिति॒ग्राव॑ऽभि:। सु॒तोविश्वा॑न्। विश्वा॑न्दे॒वान्। दे॒वाँआप॑वस्व। आप॑वस्व। प॒व॒स्वा॒स॒ह॒स्र॒जि॒त्। स॒ह॒स्र॒जि॒दिति॑सहस्रऽजित्॥  
तन्त्वा॑। त्वा॒ह॒स्तिन॑:। ह॒स्तिनो॒मधु॑मन्तं। मधु॑मन्त॒मद्रि॑भि:। मधु॑मन्त॒मिति॒मधु॑ऽमन्तं। अद्रि॑भिर्दु॒हन्ति॑। दु॒हन्त्य॒प्सु। अ॒प्सुवृ॑ष॒भं। अ॒प्स्वित्य॒प्ऽसु। वृ॒ष॒भन्दश॑। दश॒क्षिप॑:। क्षिप॒इति॒क्षिप॑:॥ इन्द्रं॑सोम। सो॒म॒मा॒दय॑न्। मा॒दय॒न्दैव्यं॑। दैव्यं॒जनं॑। जनं॒सिन्धो॑रिव। सिन्धो॑रिवो॒र्मि:। सिन्धो॑रि॒वेति॒सिन्धो॑:ऽइव। ऊ॒र्मि:पव॑मान:। पव॑मानोअर्षसि। अ॒र्ष॒सी॒त्य॑र्षसि॥ 5॥  
