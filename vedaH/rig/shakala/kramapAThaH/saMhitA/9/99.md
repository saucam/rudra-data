

  
आह॑र्य॒ताय॑। ह॒र्य॒ताय॑धृ॒ष्णवे॑। धृ॒ष्णवे॒धनु॑:। धनु॑स्तन्वन्ति। त॒न्व॒न्ति॒पौंस्यं॑। पौंस्य॒मिति॒पौंस्यं॑॥ शु॒क्रांव॑यन्ति। व॒य॒न्त्यसु॑राय। असु॑रायनि॒र्णिजं॑। नि॒र्णिजं॑वि॒पां। नि॒र्निज॒मिति॑नि॒:ऽनिजं॑। वि॒पामग्रे॑। अग्रे॑मही॒युव॑:। म॒ही॒युव॒इति॑म॒ही॒ऽयुव॑:॥  
अध॑क्ष॒पा। क्ष॒पापरि॑ष्कृत:। परि॑ष्कृतो॒वाजा॑न्। परि॑कृत॒इति॒परि॑ऽकृत:। वाजाँ॑अ॒भि। अ॒भिप्र। प्रगा॑हते। गा॒ह॒त॒इति॑गाहत॥ यदी॑वि॒वस्व॑त:। वि॒वस्व॑तो॒धिय॑:। धियो॒हरिं॑। हरिं॑हिन्वन्ति। हि॒न्व॒न्ति॒यात॑वे। यात॑व॒इति॒यात॑वे॥  
तम॑स्य। अ॒स्य॒म॒र्ज॒या॒म॒सि॒। म॒र्ज॒या॒सि॒मदः॑। मदो॒य:। यइ॑न्द्र॒पात॑म:। इ॒न्द्र॒पात॑म॒इती॑न्द्र॒ऽपात॑म:॥ यङ्गाव॑:। गाव॑आ॒सभि॑:। आ॒सभि॑र्द॒धु:। आ॒सभि॒रित्या॒सऽभि॑:। द॒धु:पु॒रा। पु॒रानू॒नं। नू॒नञ्ञ्च॑। च॒सूर॒य॑:। सू॒रय॒इति॑सू॒रय॑:॥  
तङ्गाथ॑या। गाथ॑यापुरा॒ण्या। पु॒रा॒ण्यापु॑ना॒नं। पु॒ना॒नम॒भि। अ॒भ्य॑नूषत। अ॒नू॒ष॒तेत्य॑नूषत॥ उ॒तोकृ॑पन्त। कृ॒प॒न्त॒धी॒तय॑:। धी॒तयो॑दे॒वानां॑। दे॒वानां॒नाम॑। नाम॒बिभ्र॑ती:। बिभ्र॑ती॒रिति॒बिभ्र॑ती:॥  
तमु॒क्षमा॑णं। उ॒क्षमा॑णम॒व्यये॑। अ॒व्यये॒वारं॑। वारं॑पुनन्ति। पु॒न॒न्ति॒ध॒र्ण॒सिं। ध॒र्ण॒सिमिति॑ध॒र्ण॒सिं॥ दू॒तन्न। नपू॒र्वचि॑त्तये। पू॒र्वचि॑त्तय॒आशा॑सते। पू॒र्वचि॑त्तय॒इति॑पू॒र्वऽचि॑त्तये। आशा॑सते। शा॒स॒ते॒म॒नी॒षिण॑:। म॒नी॒षिण॒इति॑म॒नी॒षिण॑:॥ 25॥  
सपु॑ना॒न:। पु॒ना॒नोम॒दिन्त॑म:। म॒दिन्त॑म॒स्सोम॑:। म॒दिन्त॑म॒इति॑म॒दिन्ऽत॑म:। सोम॑श्च॒मूषु॑। च॒मूषु॑सीदति। सी॒द॒तीति॑सीदति॥ प॒शौन। नरेत॑:। रेत॑आ॒दध॑त्। आ॒दध॒त्पति॑:। आ॒दध॒दित्या॒ऽदध॑त्। पति॑र्वचस्यते। व॒च॒स्य॒ते॒धि॒य:। धि॒यइति॑धि॒य:॥  
समृ॑ज्यते। मृ॒ज्य॒ते॒सु॒कर्म॑भि:। सु॒कर्म॑भिर्दे॒व:। सु॒कर्म॑भि॒रिति॑सु॒ऽकर्म॑भि:। दे॒वोदे॒वेभ्य॑:। दे॒वेभ्य॑स्सु॒त:। सु॒तइति॑सु॒त:॥ वि॒देयत्। यदा॑सु। आ॒सु॒सं॒द॒दि:। सं॒द॒दिर्म॒ही:। सं॒द॒दिरिति॑सं॒ऽद॒दि:। म॒हीर॒प:। अ॒पोवि। विगा॑हते। गा॒ह॒त॒इति॑गाहते॥  
सु॒तइ॑न्दो। इ॒न्दो॒प॒वित्रे॑। इ॒न्दो॒इती॑न्दो। प॒वित्र॒आनृभि॑:। आनृभि॑:। नृभि॑र्य॒त:। य॒तोवि। विनी॑यसे। नी॒य॒स॒इति॑नीयसे॥ इन्द्रा॑यमत्स॒रिन्त॑म:। म॒त्स॒रिन्त॑मश्च॒मूषु॑। म॒त्स॒रिन्त॑म॒इति॑म॒त्स॒रिन्ऽत॑म:। च॒मूष्वानि। आनि। निषी॑दति। सी॒द॒तीति॑सीदति॥ 26॥  
