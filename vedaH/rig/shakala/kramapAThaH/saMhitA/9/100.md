

  
अ॒भीन॑वन्ते। न॒व॒न्ते॒अ॒द्रुह॑:। अ॒द्रुह॑:प्रि॒यं। प्रि॒यमि॑न्द्रस्य॒काम्यं॑॥ व॒त्सन्न। नपूर्वे॑। पूर्व॒आयु॑नि। आयु॑निजा॒तं। जा॒तंरि॑हन्ति। रि॒ह॒न्ति॒मा॒तर॑:। मा॒तर॒इति॑मा॒तर॑:॥  
पु॒ना॒नइ॑न्दो। इ॒न्द॒वाभ॑र। इ॒न्दो॒इती॑न्दो। आभ॑र। भ॒र॒सोम॑। सोम॑द्वि॒बर्ह॑सं। द्वि॒बर्ह॑संर॒यिं। द्वि॒बर्ह॑स॒मिति॑द्वि॒ऽबर्ह॑सं। र॒यिमिति॑र॒यिं॥ त्वंवसू॑नि। वसू॑निपुष्यसि। पु॒ष्य॒सि॒विश्वा॑नि। विश्वा॑निदा॒शुष॑:। दा॒शुषो॑गृ॒हे। गृ॒हइति॑गृ॒हे॥  
त्वन्धियं॑। धिय॑म्मनो॒युजं॑। म॒नो॒युजं॑सृ॒जा। म॒नो॒युज॒मिति॑म॒न॒:ऽयुजं॑। सृ॒जावृ॒ष्टिं। वृ॒ष्टिन्न। नत॑न्य॒तु:। त॒न्य॒तुरिति॑त॒न्य॒तु:॥ त्वंवसू॑नि। वसू॑नि॒पार्थि॑वा। पार्थि॑वादि॒व्या। दि॒व्याच॑। च॒सो॒म॒। सो॒म॒पु॒ष्य॒सि॒। पु॒ष्य॒सीति॑पुष्यसि॥  
परि॑ते। ते॒जि॒ग्युष॑:। जि॒ग्युषो॑यथा। य॒था॒धारा॑। धारा॑सु॒तस्य॑। सु॒तस्य॑धावति। धा॒व॒तीति॑धावति॥ रंह॑माणा॒वि। व्य१॒॑व्ययं॑। अ॒व्ययं॒वारं॑। वारं॑वा॒जीव॑। वा॒जीव॑सान॒सि:। वा॒जीवेति॑वा॒जीऽइ॑व। सा॒न॒सिरिति॑सा॒न॒सि:॥  
क्रत्वे॒दक्षा॑य। दक्षा॑यन:। न॒:क॒वे॒। क॒वे॒पव॑स्व। पव॑स्वसोम। सो॒म॒धार॑या। धार॒येति॒धार॑या॥ इन्द्रा॑य॒पात॑वे। पात॑वेसु॒त:। सु॒तोमि॒त्राय॑। मि॒त्राय॒वरु॑णाय। वरु॑णयच। चेति॑च॥ 27॥  
पव॑स्ववाज॒सात॑म:। वा॒ज॒सात॑म:प॒वित्रे॑। वा॒ज॒सात॑म॒इति॑वा॒ज॒ऽसात॑म:। प॒वित्रे॒धार॑या। धार॑यासु॒त:। सु॒तइति॑सु॒त:॥ इन्द्रा॑यसोम। सो॒म॒विष्ण॑वे। विष्ण॑वेदे॒वेभ्य॑:। दे॒वेभ्यो॒मधु॑मत्तम:। मधु॑मत्तम॒इति॒मधु॑मत्ऽतम:॥  
त्वांरि॑हन्ति। रि॒ह॒न्ति॒मा॒तर॑:। मा॒तरो॒हरिं॑। हरिं॑प॒वित्रे॑। प॒वित्रे॑अ॒द्रुह॑:। अ॒द्रुह॒इत्य॒द्रुह॑:॥ व॒त्सञ्जा॒तं। जा॒तन्न। नधे॒नव॑:। धे॒नवो॒:पव॑मान। पव॑मान॒विध॑र्मणि। विध॑र्म॒णीति॒विऽध॑र्मणि॥  
पव॑मान॒महि॑। महि॒श्रव॑:। श्रव॑श्चि॒त्रेभि॑:। चि॒त्रेभि॑र्यासि। या॒सि॒र॒श्मिभि॑:। र॒श्मिभि॒रिति॑र॒श्मिऽभि॑:॥ शर्ध॒न्तमां॑सि। तमां॑सिजिघ्नसे। जि॒घ्न॒से॒विश्वा॑नि। विश्वा॑निदा॒शुष॑:। दा॒शुषो॑गृ॒हे। गृ॒हइति॑गृ॒हे॥  
त्वन्द्यां। द्याञ्च॑। च॒म॒हि॒व्र॒त॒। म॒हि॒व्र॒त॒पृ॒थि॒वीं। म॒हि॒व्र॒तेति॑महिऽव्रत। पृ॒थि॒वीञ्च॑। चाति॑। अति॑जभ्रिषे। ज॒भ्रि॒ष॒इति॑जभ्रिषे॥ प्रति॑द्रा॒पिं। द्रा॒पिम॑मुञ्चथा:। अ॒मु॒ञ्च॒था॒:पव॑मान। पव॑मानमहित्व॒ना। म॒हि॒त्व॒नेति॑म॒हि॒ऽत्व॒ना॥ 28॥  
