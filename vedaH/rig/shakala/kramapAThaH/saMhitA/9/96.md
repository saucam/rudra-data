

  
प्रसे॑ना॒नी;। से॒ना॒नीश्शूर॑:। से॒ना॒नीरिति॑से॒ना॒ऽनी:। शूरो॒अग्रे॑। अग्रे॒रथा॑नां। ऱथा॑नाङ्ग॒व्यन्। ग॒व्यन्ने॑ति। ए॒ति॒हर्ष॑ते। हर्ष॑तेअस्य। अ॒स्य॒सेना॑। सेनेति॒सेना॑॥ भ॒द्रान्कृ॒ण्वन्। कृ॒ण्वन्नि॑न्द्रह॒वान्। इ॒न्द्र॒ह॒वान्त्सखि॑भ्य:। इ॒न्द्र॒ह॒वानिती॑न्द्र॒ऽह॒वान्। सखि॑भ्य॒आसोमः॑। आसोम॑:। सोमो॒वस्त्रा॑। वस्त्रा॑रभ॒सानि॑। र॒भ॒सानि॑दत्ते। द॒त्त॒इति॑दत्ते॥  
सम॑स्य। अ॒स्य॒हरिं॑। हरि॒हर॑य:। हर॑योमृजन्ति। मृ॒ज॒न्त्त्य॒श्व॒ह॒यै:। अ॒श्व॒ह॒यैरनि॑शितं। अ॒श्व॒ह॒यैरित्य॑श्व॒ऽह॒यै:। अनि॑शितं॒नमो॑भि:। अनि॑शित॒मित्यनि॑ऽशितं। नमो॑भि॒रिति॒नम॑:ऽभि:॥ आति॑ष्ठति। ति॒ष्ठ॒ति॒रथं॑। रथ॒मिन्द्र॑स्य। इन्द्र॑स्य॒सखा॑। सखा॑वि॒द्वान्। वि॒द्वाँए॑न। ए॒ना॒सु॒म॒तिं। सु॒म॒तिंया॑ति। सु॒म॒तिमिति॑सु॒ऽम॒तिं। या॒त्यच्छ॑। अच्छेत्यच्छ॑॥  
सन॑:। नो॒दे॒व॒। दे॒व॒दे॒वता॑ते। दे॒वता॑तेपवस्व। दे॒वता॑त॒इति॑दे॒वऽता॑ते। प॒व॒स्व॒म॒हे। म॒हेसो॑म। सो॒म॒प्सर॑से। प्सर॑सइन्द्र॒पान॑:। इ॒न्द्र॒पान॒इती॑न्द्र॒ऽपान॑:॥ कृ॒ण्वन्त्य॒प:। अ॒पोव॒र्षय॑न्। व॒र्षय॒न्द्यामु॒त। उ॒तेमां। इ॒मामु॒रो:। उ॒रोरान॑:। आन॑:। नो॒व॒रि॒व॒स्य॒। व॒रि॒व॒स्यापु॒ना॒न:। पु॒ना॒नइति॑पु॒ना॒न:॥  
अजी॑त॒येह॑तये। अह॑तयेपवस्व। प॒व॒स्व॒स्व॒स्तये॑। स्व॒स्तये॑स॒र्वता॑तये। स॒र्वता॑तयेबृह॒ते। स॒र्वता॑तय॒इति॑स॒र्वऽता॑तये। बृ॒ह॒तइति॑बृ॒ह॒ते॥ तदु॑शन्ति। उ॒श॒न्ति॒विश्वे॑। विश्व॑इ॒मे। इ॒मेसखा॑य:। सखा॑य॒स्तत्। तद॒हं। अ॒हंव॑श्मि। व॒श्मि॒प॒व॒मा॒न॒। प॒व॒मा॒न॒सो॒म॒। सो॒मेति॑सोम॥  
सोम॑:पवते। प॒व॒ते॒ज॒नि॒ता। ज॒नि॒ताम॑ती॒नां। म॒ती॒नाञ्ज॑नि॒ता। ज॒नि॒तादि॒व:। दि॒वोज॑नि॒ता। ज॒नि॒तापृ॑थि॒व्या:। पृ॒थि॒व्याइति॑पृ॒थि॒व्या:॥ ज॒नि॒ताग्ने:। अ॒ग्नेर्ज॑नि॒ता। ज॒नि॒तासूर्य॑स्य। सूर्य॑स्यजनि॒ता। ज॒नि॒तेन्द्र॑स्य। इन्द्र॑स्यजनि॒ता। ज॒नि॒तोत। उ॒तविष्णो॑:। विष्णो॒रिति॒विष्णो॑:॥ 6॥  
ब्र॒ह्मादे॒वानां॑। दे॒वानां॑पद॒वी:। प॒द॒वी:क॑वी॒नां। प॒द॒वीरिति॑प॒द॒ऽवी:। क॒वी॒नामृषि॑:। ऋषि॒र्विप्रा॑णां। विप्रा॑णाम्महि॒ष:। म॒हि॒षोमृ॒गाणां॑। मृ॒गाणा॒मिति॑मृ॒गाणां॑॥ श्ये॒नोगृध्रा॑णां। गृध्रा॑णां॒स्वधि॑ति:। स्वधि॑ति॒र्वना॑नं। स्वधि॑ति॒रिति॒स्वऽधि॑ति:। वना॑नां॒सोम॑:। सोम॑:प॒वित्रं॑। प॒वित्र॒मति॑। अत्ये॑ति। ए॒ति॒रेभ॑न्। रेभ॒न्निति॒रेभ॑न्॥  
प्रावी॑विपत्। अ॒वी॒वि॒प॒द्वा॒च:। वा॒चऊ॒र्मिं। ऊ॒र्मिन्न। नसिन्धु॑:। सिन्धु॒र्गिरः॑। गिर॒स्सोम॑:। सोम॒:पव॑मान:। पव॑मानोमनी॒षा:। म॒नी॒षाइति॑म॒नी॒षाः॥ अ॒न्त:पश्य॑न्। अ॒न्तरित्य॒न्त:। पश्य॑न्वृ॒जना॑। वृ॒जने॒मा। इ॒माव॑राणि। अव॑रा॒ण्याति॑ष्ठति। आति॑ष्ठति। ति॒ष्ठ॒ति॒वृ॒ष॒भ:। वृ॒ष॒भोगोषु॑। गोषु॑जा॒नन्। जा॒नन्निति॑जा॒नन्॥  
सम॑त्स॒र:। म॒त्स॒र:पृ॒त्सु। पृ॒त्सुव॒न्वन्। पृ॒त्स्विति॑पृ॒त्ऽसु। व॒न्वन्नवा॑त:। अवा॑तस्स॒हस्र॑रेता:। स॒हस्र॑रेताअ॒भि। स॒हस्र॑रेता॒इति॑स॒हस्र॑ऽरेताः। अ॒भिवाजं॑। वाज॑मर्ष। अ॒र्षेत्य॑र्ष॥ इन्द्रा॑येन्दो। इ॒न्दो॒पव॑मान:। इ॒न्दो॒इती॑न्दो। पव॑मानोमनी॒षी। म॒नी॒ष्य१॒॑अं॒शॊ:। अं॒शॊरू॒र्मिं। रू॒र्मिमी॑रय। ई॒र॒य॒गा:। गाइ॑ष॒ण्यन्। इ॒ष॒ण्यन्निती॑ष॒ण्यन्॥  
परि॑प्रि॒य:। प्रि॒य:क॒लशे॑। क॒लशे॑दे॒ववा॑त:। दे॒ववा॑त॒इन्द्रा॑य। दे॒ववा॑त॒इति॑दे॒वऽवा॑त:। इन्द्रा॑य॒सोम॑:। सोमो॒रण्य॑:। रण्यो॒मदा॑य। मदा॒येति॒मदा॑य॥ स॒हस्र॑धारश्श॒तवा॑ज:। स॒हस्र॑धार॒इति॑स॒हस्र॑ऽधार:। श॒तवा॑ज॒इन्दु॑:। श॒तवा॑ज॒इति॑श॒तऽवा॑ज:। इन्दु॑र्वा॒जी। वा॒जीन। नसप्ति॑:। सप्ति॒स्सम॑ना। सम॑नाजिगाति। जि॒गा॒तीति॑जिगाति॥  
सपू॒र्व्य:। पू॒र्व्योव॑सु॒वित्। व॒सु॒विज्जाय॑मान:। व॒सु॒विदिति॑व॒सु॒ऽवित्। जाय॑मानोमृजा॒न:। मृ॒जा॒नोअ॒प्सु। अ॒प्सुदु॑दुहा॒न:। अ॒प्स्वित्य॒प्ऽसु। दु॒दु॒हा॒नोअद्रौ॑। अद्रा॒वित्यद्रौ॑॥ अ॒भि॒श॒स्ति॒पाभुव॑नस्य। अ॒भि॒श॒स्ति॒पाइत्य॑भि॒श॒स्ति॒ऽपा:। भुव॑नस्य॒राजा॑। ऱाजा॑वि॒दत्। वि॒दद्गा॒तुं। गा॒तुम्ब्रह्म॑णे। ब्रह्म॑णेपू॒यमा॑न:। पू॒यमा॑न॒इति॑पू॒यमा॑न:॥ 7॥  
त्वया॒हि। हिन॑:। न॒:पि॒तर॑:। पि॒तर॑स्सोम। सो॒म॒पूर्वे॑। पूर्वे॒कर्मा॑णि। कर्मा॑णिच॒क्रु:। च॒क्रु:प॑वमान। प॒व॒मा॒न॒धीराः॑। धीरा॒इति॒धीरा॑:॥ व॒न्वन्नवा॑त:। अवा॑त:परि॒धीन्। प॒रि॒धीँरप॑। प॒रि॒धीनिति॑प॒रि॒ऽधीन्। अपो॑र्णु। ऊ॒र्णु॒वी॒रेभि॑:। वी॒रेभि॒रश्वै॑:। अश्वै॑र्म॒घवा॑। म॒घवा॑भव। म॒घवेति॑म॒घऽवा॑। भवा॑न:। न॒इति॑न:॥  
यथाप॑वथा:। अप॑वथा॒मन॑वे। मन॑वेवयो॒धा:। व॒यो॒धाअ॑मित्र॒हा। व॒यो॒धाइति॑व॒य॒:ऽधा:। अ॒मि॒त्र॒हाव॑रि॒वोवित्। अ॒मि॒त्रहेत्य॑मि॒त्र॒ऽहा। व॒रि॒वि॒द्ध॒विष्मा॑न्। ह॒विष्मा॒निति॑ह॒विष्मा॑न्॥ ए॒वाप॑वस्व। प॒व॒स्व॒द्रवि॑णं। द्रवि॑णं॒दधा॑न:। दधा॑न॒इन्द्रे॑। इन्द्रे॒सं। सन्ति॑ष्ठ। ति॒ष्ठ॒ज॒नय॑। ज॒नयायु॑धानि। आयु॑धा॒नीत्यायु॑धानि॥  
पव॑स्वसोम। सो॒म॒मधु॑मान्। मधु॑माँऋ॒तवा॑। मधु॑मा॒निति॒मधु॑ऽमान्। ऋ॒तवा॒प:। ऋ॒तवेत्यृ॒तऽवा॑। अ॒पोवसा॑न:। वसा॑नो॒अधि॑। अधि॒सानौ॑। सानो॒अव्ये॑। अव्य॒इत्यव्ये॑॥ अव॒द्रोणा॑नि। द्रोणा॑निघृ॒तवा॑न्ति। घृ॒तवा॑न्तिसीद। घृ॒तव॒न्तीति॑घृ॒तऽव॑न्ति। सी॒द॒म॒दिन्त॑म:। म॒दिन्त॑मोमत्स॒र:। म॒दिन्त॑म॒इति॑म॒दिन्ऽत॑म:। म॒त्स॒रइ॑न्द्र॒पान॑:। इ॒न्द्र॒पान॒इती॑न्द्र॒ऽपान॑:॥  
वृ॒ष्टिन्दि॒व:। दि॒वश्श॒तधा॑र:। श॒तधा॑र:पवस्व। श॒तधा॑र॒इति॑श॒तऽधा॑र:। प॒व॒स्व॒स॒ह॒स्र॒सा:। स॒ह॒स्र॒सावा॑ज॒यु:। स॒ह॒स्र॒साइति॑स॒ह॒स्र॒ऽसा:। वा॒ज॒युर्दे॒ववी॑तौ। दे॒ववी॑त॒विति॑दे॒वऽवी॑तौ॥ संसिन्धु॑भि:। सिन्धु॑भि:क॒लशे॑। सिन्धु॑भि॒रिति॒सिन्धु॑ऽभि:। क॒लशे॑वावशा॒न:। वा॒व॒शा॒नस्सं। समु॒स्रिया॑भि:। उ॒स्रिया॑भि:प्रति॒रन्। प्र॒ति॒रन्न॑:। न॒आयु॑:। आयु॒रित्यायु॑:॥  
ए॒षस्य:। स्यसोम॑:। सोमो॑म॒तिभि॑:। म॒तिभि॑:पुना॒न:। म॒तिभि॒रिति॑म॒तिऽभि॑:। पु॒नानोत्य॑:। अत्यो॒न। नवा॒जी। वा॒जीतर॑ति। तर॒तीत्। इदरा॑ती:। अरा॑ती॒रित्यरा॑ती:॥ पयो॒न। नदु॒ग्धं। दु॒ग्धमदि॑ते:। अदि॑तेरिषि॒रं। इ॒षि॒रमु॒र्वि॑व। उ॒र्वि॑वगा॒तु:। उ॒र्वी१॒॑इ॒वेत्यु॒रुऽइ॑व। गा॒तुस्सु॒यम॑:। सु॒यमो॒न। सु॒यम॒इति॑सु॒ऽयम॑:। नवोह्ळा॑। वोह्ळेति॒वोह्ळा॑॥ 8॥  
स्वा॒यु॒धस्सो॒तृभि॑:। स्वा॒यु॒धइति॑सु॒ऽआ॒यु॒ध:। सो॒तृभि॑:पू॒यमा॑न:। सो॒तृभि॒रिति॑सो॒तृऽभि॑:। पू॒यमा॑नो॒भि। अ॒भ्य॑र्ष। अ॒र्ष॒गुह्यं॑। गुह्यं॒चारु॑। चारु॒नाम॑। नामेति॒नाम॑॥ अ॒भिवाजं॑। वाजं॒सप्ति॑मिव। सप्ति॑मिवश्रव॒स्या। सप्ति॑मि॒वेति॒सप्तिं॑ऽइव। श्र॒व॒स्याभि। अ॒भिवा॒युं। वा॒युम॒भि। अ॒भिगा:। गादे॑व। दे॒व॒सो॒म॒। सो॒मेति॑सोम॥  
शिशुं॑जज्ञा॒नं। ज॒ज्ञा॒नंह॑र्य॒तं। ह॒र्य॒तम्मृ॑जन्ति। मृ॒ज॒न्ति॒शुं॒भन्ति॑। शुं॒भन्ति॒वह्निं॑। वह्निं॑म॒रुत॑:। म॒रुतो॑ग॒णेन॑। ग॒णेनेति॑ग॒णेन॑॥ क॒विर्गी॒र्भि:। गी॒र्भि:का॒व्ये॑न। गी॒र्भिरिति॑गी॒:ऽभि:। का॒व्ये॑नाक॒वि:। क॒विस्सन्। सन्त्सोम॑:। सोम॑:प॒वित्रं॑। प॒वित्र॒मति॑। अत्ये॑ति। ए॒ति॒रेभ॑न्। रेभ॒न्निति॒रेभ॑न्॥  
ऋषि॑मना॒य:। ऋषि॑मना॒इत्यृषि॑ऽमना:। यऋ॑षि॒कृत्। ऋ॒षि॒कृत्स्व॒र्षा:। ऋ॒षि॒कृदित्यृ॑षि॒ऽकृत्। स्व॒र्षास्स॒हस्र॑णीथ:। स्व॒स्साइति॑स्व॒:ऽसा:। स॒हस्र॑णीथ:पद॒वी:। स॒हस्र॑णीथ॒इति॑स॒हस्र॑ऽणीथ:। प॒द॒वी:क॑वी॒नां। प॒द॒वीरिति॑प॒द॒ऽवी:। क॒वी॒नामिति॑प॒द॒ऽवी:। क॒वी॒नामिति॑क॒वी॒नाम्॥ तृ॒तीयं॒धाम॑। धाम॑महि॒ष:। म॒हि॒षस्सिषा॑सन्। सिषा॑स॒न्त्सोम॑:। सिसा॑स॒न्निति॒सिसा॑सन्। सोमो॑वि॒राजं॑। वि॒राज॒मनु॑। वि॒राज॒मिति॑वि॒ऽराजं॑। अनु॑राजति। रा॒ज॒ति॒ष्टुप्। स्तुबिति॒स्तुप्॥।  
च॒मू॒षच्ये॒न:। च॒मू॒सदिति॑च॒मू॒ऽसत्। श्ये॒नश्श॑कु॒न:। श॒कु॒नोवि॒भृत्वा॑। वि॒भृत्वा॑गोवि॒न्दु:। वि॒भृत्वेति॑वि॒ऽभृत्वा॑। गो॒वि॒न्दुर्द्र॒प्स:। गो॒वि॒न्दुरिति॑गो॒ऽवि॒न्दु:। द्र॒प्सआयु॑धानि। आयु॑धानि॒बिभ्र॑त्। बिभ्र॒दिति॒बिभ्र॑त्॥ अ॒पामू॒र्मिं। ऊ॒र्मिंसच॑मन:। सच॑मानस्समु॒द्रं। स॒मु॒द्रन्तु॒रीयं॑। तु॒रीयं॒धाम॑। धाम॑महि॒ष:। म॒हि॒षोवि॑वक्ति। वि॒व॒क्तीति॑विवक्ति॥  
मर्यो॒न:। नशु॒भ्र:। शु॒भ्रस्त॒न्वं॑। त॒न्वं॑मृजा॒नः। मृ॒जा॒नोत्य॑:। अत्यो॒न। नसृत्वा॑। सृत्वा॑स॒नये॑। स॒नये॒धना॑नां। धना॑ना॒मिति॒धना॑नां॥ वृषे॑वयू॒था। वृषे॒वेति॒वृषा॑ऽइव। यू॒थापरि॑। परि॒कोशं॑। कोश॒मर्ष॑न्। अर्ष॒न्कनि॑क्रदत्। कनि॑क्रदच्च॒म्वो॑:। च॒म्वॊ॑३॒॑रावि॑वेश। आवि॑वेश। वि॒वे॒शेति॑विवेश॥ 9॥  
पव॑स्वेन्दो। इ॒न्दो॒पव॑मान:। इ॒न्दो॒इती॑न्दो। पव॑मानो॒महो॑भि:। महो॑भि॒:कनि॑क्रदत्। कनि॑क्रद॒त्परि॑। परि॒वारा॑णि। वारा॑ण्यर्ष। अ॒र्षेत्य॑र्ष॥ क्रीळ॑ञ्च॒म्वो॑। च॒म्वो॒३॒॑रावि॑श। आवि॑श। वि॒श॒पु॒ना॒न:। पु॒ना॒नइन्द्रं॑। इन्द्रं॑ते। ते॒रस॑:। रसो॑मदि॒र:। म॒दि॒रोम॑मत्तु। म॒म॒त्त्विति॑ममत्तु॥  
प्रास्य॑। अ॒स्य॒धारा॑:। धारा॑बृह॒ती:। बृ॒ह॒तीर॑सृग्रन्। अ॒सृ॒ग्र॒न्न॒क्त:। अ॒क्तोगोभि॑:। गोभि॑:क॒लशा॑न्। क॒लशाँ॒आवि॑वेश। आवि॑वेश। वि॒वे॒शेति॑विवेश॥ साम॑कृ॒ण्वन्। कृ॒ण्वन्त्सा॑म॒न्य॑:। सा॒म॒न्यो॑विप॒श्चित्। वि॒प॒श्चित्क्रन्द॑न्। वि॒प॒श्चिदिति॑वि॒प॒:ऽचित्। क्रन्द॑न्नेति। ए॒त्य॒भि। अ॒भिसख्यु॑:। सख्यु॒र्न। नजा॒मिं। जा॒मिमिति॑जा॒मिं ॥  
अ॒प॒घ्नन्ने॑षि। अ॒प॒घ्नन्नित्य॑प॒ऽघ्नन्। ए॒षि॒प॒व॒मा॒न॒। प॒व॒मा॒न॒शत्रू॑न्। शत्रू॑न्प्रि॒यां। प्रि॒यान्न। नजा॒र:। जा॒रोअ॒भिगी॑त:। अ॒भिगी॑त॒इन्दु॑:। अ॒भिगी॑त॒इत्य॒भिऽगी॑त:। इन्दु॒रितीन्दु॑:॥ सीद॒न्वने॑षु। वने॑षुशकु॒न:। श॒कु॒नोन। नपत्वा॑। पत्वा॒सोम॑:। सोम॑:पुना॒न:। पु॒ना॒न:क॒लशे॑षु। क॒लशे॑षु॒सत्ता॑। सत्तेति॒सत्ता॑॥  
आते॑। ते॒रुच॑:। रुच॒:पव॑मानस्य। पव॑मानस्यसोम। सो॒म॒योषे॑व। योषे॑वयन्ति। योषे॒वेति॒योषा॑ऽइव। य॒न्ति॒सु॒दुघा॑:। सु॒दुघा॑सुधा॒रा:। सु॒दुघा॒इति॑सु॒ऽदुघा॑:। सु॒धा॒राइति॑सु॒ऽधा॒रा:॥ हरि॒रानी॑त:। आनी॑त:पुरु॒वार॑:। आनी॑त॒इत्याऽनी॑त:। पु॒रु॒वारो॑अ॒प्सु। पु॒रु॒वार॒इति॑पु॒रु॒ऽवार॑:। अ॒प्स्वचि॑क्रदत्। अ॒प्स्वित्य॒प्ऽसु। अचि॑क्रदत्क॒लशे॑। क॒लशे॑देवयू॒नां। दे॒व॒यू॒नामिति॑दे॒व॒ऽयू॒नां॥10॥  
