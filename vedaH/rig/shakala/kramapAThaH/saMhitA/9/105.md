

  
सखा॑य॒आनि। आनि। निषी॑दत। सी॒द॒त॒पु॒ना॒नाय॑। सी॒द॒तेति॑सीदत। पु॒ना॒नाय॒प्र। प्रगा॑यत। गा॒य॒तेति॑गायत॥ शिशु॒न्न। नय॒ज्ञै:। य॒ज्ञै:परि॑। परि॑भूषत। भू॒ष॒त॒श्रि॒ये। श्रि॒यइति॑श्रि॒ये॥  
समी॑व॒त्सं। ई॒मितीं॑। व॒त्सन्न। नमा॒तृभि॑:। मा॒तृभि॑स्सृ॒जत॑। मा॒तृभि॒रिति॑मा॒तृऽभि॑:। सृ॒जता॑गय॒साध॑नं। ग॒य॒साध॑न॒मिति॑ग॒य॒ऽसाध॑नं॥ दे॒वा॒व्यं१॒॑मदं॑। दे॒वा॒व्य॑१॒॑मिति॑दे॒व॒ऽअ॒व्यं॑। मद॑म॒भि। अ॒भिद्विश॑वसं। द्विश॑वस॒मिति॒द्विऽश॑वसं॥  
पु॒नाता॑दक्ष॒साध॑नं। द॒क्ष॒साध॑नं॒यथा॑। द॒क्ष॒साध॑न॒मिति॑द॒क्ष॒ऽसाध॑नं। यथा॒शर्धा॑य। शर्धा॑यवी॒तये॑। वी॒तय॒इति॑वी॒तये॑॥ यथा॑मि॒त्राय॑। मि॒त्राय॒वरु॑णाय। वरु॑णाय॒शन्त॑म:। शन्त॑म॒इति॒शंऽत॑म:॥  
अ॒स्मभ्यं॑त्वा। त्वा॒व॒सु॒विदं॑। व॒सु॒विद॑म॒भि। व॒सु॒विद॒मिति॑व॒सु॒ऽविदं॑। अ॒भिवाणी॑:। वाणी॒रनू॑षत। अनू॑ष॒तेत्यनू॑षत॥ गोभि॑ष्टे। ते॒वर्णं॑। वर्ण॑म॒भि। अ॒भिवा॑सयामसि। वा॒स॒या॒म॒सीति॑वासयामसि॥  
सन॑:। नो॒म॒दा॒नां॒। म॒दा॒नां॒प॒ते॒। प॒त॒इन्दो॑। इन्दो॑दे॒वप्स॑रा: इ॒न्दो॒इती॑न्दो। दे॒वप्स॑राअसि। दे॒वप्स॑रा॒इति॑दे॒वऽप्स॑रा:। अ॒सीत्य॑सि॥ सखे॑व॒सख्ये॑। सखे॒वेति॒सखा॑ऽइव। सख्ये॑गातु॒वित्त॑म:। गा॒तु॒वित्त॑मोभव। गा॒तु॒वित्त॑म॒इति॑गा॒तु॒वित्ऽत॑म:। भ॒वेति॑भव॥  
सने॑मिकृ॒धि। कृ॒ध्य१॒॑स्मत्। अ॒स्मदार॒क्षसं॑। आर॒क्षसं॑। र॒क्षसं॒कं। कञ्चि॑त्। चि॒द॒त्रिणं॑। अ॒त्रिण॒मित्य॒त्रिणं॑॥ अ॒पादे॑वं। दे॒वं॒द्व॒युं। द्व॒युमंह॑:। अंहो॑युयोधि। यु॒यो॒धि॒न॒:। न॒इति॑न:॥ 7॥  
