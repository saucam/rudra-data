

  
म॒न्द्रया॑सोम। सो॒म॒धार॑या। धार॑या॒वृषा॑। वृषा॑पवस्व। प॒व॒स्व॒दे॒व॒यु:। दे॒व॒युरिति॑दे॒व॒ऽयु:॥ अव्यो॒वारे॑षु। वारे॑ष्वस्म॒यु:। अ॒स्म॒युरित्य॑स्म॒ऽयु:॥  
अ॒भित्यम्। त्यम्मद्य॑म्। मद्यं॒मद॑म्। मद॒मिदो॑। इन्द॑विन्द्र:। इन्दो॒इतीन्दो॑। इ॒न्द्र॒इति॑। इति॑क्षर। क्ष॒रेति॑क्षर॥ अ॒भिवा॒जिनः॑। वा॒जिनो॒अर्व॑त:। अर्व॑त॒इत्यर्व॑त:॥  
अ॒भित्यम्। त्यम्पू॒र्व्यम्। पू॒र्व्यम्मद॑म्। मदं॑सुवा॒न:। सु॒वा॒नोअ॑र्ष। अ॒र्ष॒प॒वित्रे॑। प॒वित्र॒आ। ऎत्या॥ अ॒भिवाज॑म्। वाज॑मु॒त। उ॒तश्रव॑:। श्रव॒इति॒श्रव॑:॥  
अनु॑द्र॒प्सास॑:। द्र॒प्सास॒इन्द॑व:। इन्द॑व॒आप॑:। आपो॒न। नप्र॒वता॑। प्र॒वता॑सरन्। प्र॒वतेति॑प्र॒ऽवता॑। अ॒स॒र॒न्नित्य॑सरन्॥ पु॒ना॒नाइन्द्र॑म् । इन्द्र॑माशत। आ॒श॒तेत्या॑शत॥  
यमत्य॑मिव। अत्य॑मिववा॒जिन॑म्। अत्य॑मि॒वेत्यत्यं॑ऽइव। वा॒जिनं॑मृ॒जन्ति॑। मृ॒जन्ति॒योष॑ण:। योष॑णो॒दश॑। दशेति॒दश॑॥ वने॒क्रीळ॑न्तं । क्रीळ॑न्त॒मत्य॑विम्। अत्य॑वि॒मित्यति॑ऽअविम्॥ 26॥  
तङ्गोभि॑:। गोभि॒र्वृष॑णं। वृष॑णं॒रस॑म्। रसं॒मदा॑य। मदा॑यदे॒ववी॑तये। दे॒ववी॑तय॒इति॑दे॒वऽवी॑तये॥ सु॒तम्भरा॑य। भरा॑य॒सं। संसृ॑ज। सृ॒जेति॑सृज॥  
दे॒वोदे॒वाय॑। दे॒वाय॒धार॑या। धार॒येन्द्रा॑य। इन्द्रा॑यपवते। प॒व॒ते॒सु॒त:। सु॒तइति॑सु॒त:॥ पयो॒यत्। यद॑स्य। अ॒स्य॒पी॒पय॑त्। पी॒पय॒दिति॑पी॒पय॑त्॥  
आ॒त्माय॒ज्ञस्य॑। य॒ज्ञस्य॒रंह्या॑। रंह्या॑सुष्वा॒ण:। सु॒ष्वा॒ण:प॑वते। सु॒स्वा॒नइति॑सु॒स्वा॒न:। प॒व॒ते॒सु॒त:। सु॒तइति॑सु॒त:॥ प्र॒त्नन्नि। निपा॑ति। पा॒ति॒काव्य॑म्। काव्य॒मिति॒काव्य॑म्॥  
ए॒वापु॑ना॒न:। पु॒ना॒नइ॑न्द्र॒यु:। इ॒न्द्र॒युर्मद॑म्। मदं॑मदिष्ट। म॒दि॒ष्ट॒वी॒तये॑। वी॒तय॒इति॑वी॒तये॑॥ गुहा॑चित्। चि॒द्द॒धि॒षे॒। द॒धि॒षे॒गिर॑:। गिर॒इति॒गिर॑:॥27 ॥  
