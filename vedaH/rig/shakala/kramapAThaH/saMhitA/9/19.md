

  
यत्सो॑म। सो॒म॒चि॒त्रम्। चि॒त्रमु॒क्थ्य॑म्। उ॒क्थ्यं॑दि॒व्यम्। दि॒व्यम्पार्थि॑वम्। पार्थि॑वं॒वसु॑। वस्विति॒वसु॑॥ तन्न॑:। न॒:पु॒ना॒न:। पु॒ना॒नआभ॑र। आभ॑र। भ॒रेति॑भर॥  
यु॒वंहि। हिस्थ:। स्थ:स्व॑र्पती। स्व॑र्पती॒इन्द्र॑:। स्व॑:पती॒इति॒स्व॑:ऽपती। इन्द्र॑श्च। च॒सो॒म॒। सो॒म॒गोप॑ती। गोप॑ती॒इति॒गोऽप॑ती॥ ई॒शा॒नापि॑प्यतम्। पि॒प्य॒तं॒धिय॑:। धिय॒इति॒धिय॑:॥  
वृषा॑पुना॒न:। पु॒ना॒नआ॒युषु॑। आ॒युषु॑स्त॒नय॑न्। स्त॒नय॒न्नधि॑। अधि॑ब॒र्हिषि॑। ब॒र्हिषीति॑ब॒र्हिषि॑॥ हरि॒स्सन्। सन्योनि॑म्। योनि॒मास॑दत्। आस॑दत्। अ॒स॒द॒दित्य॑सदत्॥  
अवा॑वसन्तधी॒तय॑:। धी॒तयो॑वृष॒भस्य॑। वृ॒ष॒भस्याधि॑। अधि॒रेत॑सि। रेत॒सीति॒रेत॑सि॥ सू॒नोर्व॒त्सस्य॑। व॒त्सस्य॑मा॒तर॑:। मा॒तर॒इति॑मा॒तर॑:॥  
कु॒विद्वृ॑ष॒ण्यन्ती॑भ्य:। वृ॒ष॒ण्यन्ती॑भ्य:पुना॒न:। पु॒ना॒नोगर्भ॑म्। गर्भ॑मा॒दध॑त्। आ॒दध॒दित्या॒ऽदध॑त्॥ या:शु॒क्रम्। शु॒क्रन्दु॑ह॒ते। दु॒ह॒तेपय॑:। पय॒इति॒पय॑:॥  
उप॑शिक्ष। शि॒क्षा॒प॒त॒स्थुष॑:। अ॒प॒त॒स्थुषो॑भि॒यस॑म्। अ॒प॒त॒स्थुष॒इत्य॑प॒ऽत॒स्थुष॑:। भि॒यस॒माधे॑हि। आधे॑हि। धे॒हि॒शत्रु॑षु। शत्रु॒ष्विति॒शत्रु॑षु॥ पव॑मानवि॒दा:। वि॒दार॒यिम्। र॒यिमिति॑र॒यिम्॥  
निशत्रो॑:। शत्रो॑स्सोम। सो॒म॒वृष्ण्य॑म्। वृष्ण्य॒न्नि। निशुष्म॑म्। शुष्म॒न्नि। निवय॑:। वय॑स्तिर। ति॒रेति॑तिर॥ दू॒रेवा॑। वा॒स॒त:। स॒तोअन्ति॑। अन्ति॑वा। वेति॑वा॥ 9॥  
