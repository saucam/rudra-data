

  
प्रसोमा॑स:। सोमा॑सोविप॒श्चित॑:। वि॒प॒श्चितो॒पां। वि॒प॒श्चित॒इति॑वि॒प॒:ऽचित॑:। अ॒पान्न। नय॑न्ति। य॒न्त्यू॒र्मय॑:। ऊ॒र्मय॒इत्यू॒र्मय॑:॥ वना॑निमहि॒षाइ॑व। म॒हि॒षाइ॒वेति॑म॒हि॒षा:ऽइ॑व॥  
अ॒भिद्रोणा॑नि। द्रोणा॑निब॒भ्रव॑:। ब॒भ्रव॑श्शु॒क्रा:। शु॒क्राऋ॒तस्य॑। ऋ॒तस्य॒धार॑या। धार॒येति॒धार॑या॥ वाजं॒गोम॑न्तं। गोम॑न्तमक्षरन्। गोम॑न्त॒मिति॒गोऽम॑न्तं। अ॒क्ष॒र॒न्नित्य॑क्षरन्॥  
सु॒ताइन्द्रा॑य। इन्द्रा॑यवा॒यवे॑। वा॒यवे॒वरु॑णाय। वरु॑णायम॒रुद्भ्यः॑। म॒रुद्भ्य॒इति॑म॒रुत्ऽभ्य॑:॥ सोमा॑अर्षन्ति। अ॒र्ष॒न्ति॒विष्ण॑वे। विष्ण॑व॒इति॒विष्ण॑वे॥  
ति॒स्रोवाच॑:। वाच॒उत्। उदी॑रते। ई॒र॒ते॒गाव॑:। गावो॑मिमन्ति। मि॒म॒न्ति॒धे॒नव॑:। धे॒नव॒इति॑धे॒नव॑:॥ हरि॑रेति। ए॒ति॒कनि॑क्रदत्। कनि॑क्रद॒दिति॒कनि॑क्रदत्॥  
अ॒भिब्रह्मी॑:। ब्रह्मी॑रनूषत। अ॒नू॒ष॒त॒य॒ह्वी:। य॒ह्वीर्ऋ॒तस्य॑। ऋ॒तस्य॑मा॒तरः॑। मा॒तर॒इति॑मा॒तरः॑॥ म॒र्मृ॒ज्यन्ते॑दि॒व:। दि॒वश्शिशुं॑। शिशु॒मिति॒शिशु॑म्॥  
रा॒यस्स॑मु॒द्रान्। स॒मु॒द्रान्श्च॒तुर॑:। च॒तुरो॒स्मभ्यं॑। अ॒स्मभ्यं॑सोम। सो॒म॒वि॒श्वत॑:। वि॒श्वत॒इति॑वि॒श्वत॑:॥ आप॑वस्व। प॒व॒स्व॒स॒ह॒स्रिण॑:। स॒ह॒स्रिण॒इति॑स॒ह॒स्रिण॑:॥ 23॥  
