

  
पव॑स्वदेव॒वी:। दे॒व॒वीरति॑। दे॒व॒वीरिति॑दे॒व॒ऽवी:। अति॑प॒वित्रं॑। प॒वित्रं॑सोम। सो॒म॒रंह्या॑। रंह्येति॒रंह्या॑॥ इन्द्र॑मिन्दो। इ॒न्दो॒वृषा॑। इ॒न्दो॒इती॑न्दो । वृषावि॑श। आवि॑श। वि॒शेति॑विश॥  
आव॑च्यस्व। व॒च्य॒स्व॒महि॑। महि॒प्सर॑:। प्सरो॒वृषा॑। वृषे॑न्दो। इ॒न्दो॒द्यु॒म्नव॑त्तम:। इ॒न्दो॒इती॑न्दो। द्यु॒म्नव॑त्तम॒इति॑द्यु॒म्नव॑त्ऽतम:॥ आयोनिं॑। योनिं॑धर्ण॒सि:। ध॒र्ण॒सिस्स॑द:। स॒द॒इति॑सद:॥  
अधु॑क्षतप्रि॒यं। प्रि॒यम्मधु॑। मधु॒धारा॑। धारा॑सु॒तस्य॑। सु॒तस्य॑वे॒धस॑:। वे॒धस॒इति॑वे॒धस॑:॥ अ॒पोव॑सिष्ठ। व॒सि॒ष्ठ॒सु॒क्रतु॑:। सु॒क्रतु॒रिति॑सु॒क्रतु॑:॥  
म॒हान्तं॑त्वा। त्वा॒म॒ही:। म॒हीरनु॑। अन्वाप॑:।आपो॑अर्षन्ति। अ॒र्ष॒न्ति॒सिन्ध॑व:। सिन्ध॑व॒इति॒सिन्ध॑व:॥ यद्गोभि॑:। गोभि॑र्वासयि॒ष्यसे॑। वा॒स॒यि॒ष्यस॒इति॑वा॒स॒यि॒ष्यसे॑॥  
स॒मु॒द्रोअ॒प्सु। अ॒प्सुमा॑मृजे। अ॒प्स्वित्य॒प्ऽसु। मा॒मृ॒जे॒वि॒ष्ट॒म्भः। म॒मृ॒ज॒इति॑ममृजे। वि॒ष्ठ॒म्भोध॒रुण॑:। ध॒रुणो॑दि॒व:। दि॒वइति॑दि॒व:॥ सोम॑:प॒वित्रे॑। प॒वित्रे॑अस्म॒यु:। अ॒स्म॒युरित्य॑स्म॒ऽयुः॥ 18॥  
अचि॑क्रद॒द्वृषा॑ । वृषा॒हरिः॑। हरि॑र्म॒हान्। म॒हान्मि॒त्र:। मि॒त्रोन। नद॑र्श॒त:। द॒र्श॒तइति॑द॒र्श॒त:॥ संसूर्ये॑ण। सूर्ये॑णरोचते। रो॒च॒त॒इति॑रोचते॥  
गिर॑स्ते। त॒इ॒न्दो॒। इ॒न्द॒वोज॑सा। इ॒न्दो॒इती॑न्दो। ओज॑सामर्मृ॒ज्यन्ते॑। म॒र्मृ॒ज्यन्ते॑अप॒स्युव॑:। अ॒प॒स्युव॒इत्य॑प॒स्युव॑:॥ याभि॒र्मदा॑य। मदा॑य॒शुम्भ॑से। शुम्भ॑स॒इति॒शुम्भ॑से॥  
तन्त्वा॑। त्वा॒मदा॑य। मदा॑य॒घृष्व॑ये। घृष्व॑यउलोककृ॒त्नुम्। ऊँ॒त्यूऊँ॑। लो॒क॒कृ॒त्नुमी॑महे। लो॒क॒कृ॒त्नुमिति॑लो॒क॒ऽकृ॒त्नुम्। ई॒म॒ह॒इती॑महे॥ तव॒प्रश॑स्तय:। प्रश॑स्तयोम॒ही:। प्रश॑स्तय॒इति॒प्रऽश॑स्तय:। म॒हीरिति॑म॒ही:॥  
अ॒स्मभ्य॑मिन्दो। इ॒न्द॒वि॒न्द्र॒यु:। इ॒न्दो॒इती॑न्दो। इ॒न्द्र॒युर्मध्व॑:। इ॒न्द्र॒युरिती॑न्द्र॒ऽयु:। मध्व॑:पवस्व। प॒व॒स्व॒धार॑या। धार॒येति॒धार॑या॥ प॒र्जन्यो॑वृष्टि॒माँइ॑व। वृ॒ष्टि॒मानि॒वेति॑वृ॒ष्टि॒मान्ऽइ॑व॥  
गो॒षाइ॑न्दो। गो॒साइति॑गो॒ऽसा:। इ॒न्दो॒नृ॒षा:। इ॒न्दो॒इती॑न्दो। नृ॒षाअ॑सि। नृ॒साइति॑नृ॒ऽसाः। अ॒स्य॒श्व॒सा:। अ॒श्व॒सावा॑ज॒साः। अ॒श्व॒साइत्य॑श्व॒ऽसा:। वा॒ज॒साउ॒त। वा॒ज॒साइति॑वा॒ज॒ऽसा:। उ॒तेत्यु॒त॥ आ॒त्माय॒ज्ञस्य॑। य॒ज्ञस्य॑पू॒र्व्यः। पू॒र्व्यइति॑पू॒र्व्य:॥ 19॥  
