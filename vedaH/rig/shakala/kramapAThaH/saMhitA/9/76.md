

  
रि:ॐ। ध॒र्तादि॒व:। दि॒व:प॑वते। प॒व॒ते॒कृत्व्य॑:। कृत्व्यो॒रस॑:। रसो॒दक्ष॑:। दक्षो॑दे॒वानां॑। दे॒वाना॑मनु॒माद्य॑:। अ॒नु॒माद्यो॒नृभि॑:। अ॒नु॒माद्य॒इत्य॑नु॒ऽमाद्य॑:। नृभि॒रिति॒नृऽभि॑:॥ हरि॑स्सृजा॒न:। सृ॒जा॒नो अत्य॑:। अत्यो॒न। नसत्व॑भि:। सत्व॑भि॒र्वृषा॑। त्व॑भि॒रिति॒सत्व॑ऽभि:। वृथा॒पाजां॑सि। पाजां॑सिकृणुते। कृ॒णु॒ते॒न॒दीषु॑। न॒दीष्वा। एत्या॥  
शूरो॒न। नध॑त्ते। ध॒त्त॒आयु॑धा। आयु॑धा॒गभ॑स्यो:। गभ॑स्त्यो॒स्व॑:। स्व१॒॑सिषा॑सन्। स्व१॒॑रिति॑स्व॑:। सिषा॑सन्रथि॒रः। सिसा॑स॒न्निति॒सिसा॑सन्। र॒थि॒रोगवि॑ष्टिषु। गवि॑ष्टि॒ष्विति॒गोऽइ॑ष्टिषु॥ इन्द्र॑स्यशु॒ष्मं। शु॒ष्ममी॒रय॑न्। ई॒रय॑न्नप॒स्युभि॑:। अ॒प॒स्युभि॒रिन्दु॑:। अ॒प॒स्युभि॒रित्य॑प॒स्युऽभि॑:। इन्दु॑र्हिन्वा॒न:। हि॒न्वा॒नोअ॑ज्यते। अ॒ज्य॒ते॒म॒नी॒षिभि॑:। म॒नी॒षिभि॒रिति॑म॒नी॒षिभि॑:॥  
इन्द्र॑स्यसोम। सो॒म॒पव॑मान:। पव॑मानऊ॒र्मिणा॑। ऊ॒र्मिणा॑तवि॒ष्यमा॑ण:। त॒वि॒ष्यमा॑णोज॒ठरे॑षु। ज॒ठरे॒ष्वावि॑श। आवि॑श। वि॒शेति॑विश॥ प्रण॑:। न॒:पि॒न्व॒। पि॒न्व॒वि॒द्युत्। वि॒द्युद॒भ्रेव॑। अ॒भ्रेव॒रोद॑सी। अ॒भ्रेवेत्य॒भ्राऽइ॑व। रोद॑सीधि॒या। रोद॑सी॒इति॒रोद॑सी। धि॒यान। नवाजा॑न्। वाजाँ॒उप॑। उप॑मासि। मा॒सि॒शश्व॑त:। शश्व॑त॒इति॒शश्व॑त:॥  
विश्व॑स्य॒राजा॑। राजा॑पवते। प॒व॒ते॒स्व॒र्दृश॑:। स्व॒र्दृश॑ऋ॒तस्य॑। स्व॒र्दृश॒इति॑स्व॒:ऽदृश॑:। ऋ॒तस्य॑धी॒तिं। धी॒तिमृ॑षि॒षाट्। ऋ॒षि॒षाळ॑वीविशत्। ऋ॒षि॒षाळिति॑ऋ॒षि॒ऽषाट्। अ॒वी॒वि॒श॒दित्य॑वीविशत्॥ यस्सूर्य॑स्य। सूर्य॒स्यासि॑रेण। असि॑रेणमृ॒ज्यते॑। मृ॒ज्यते॑पि॒ता। पि॒ताम॑ती॒नां। म॒ती॒नामस॑मष्टकाव्य:। अस॑मष्टकाव्य॒इत्यस॑मष्टऽकाव्य:॥  
वृषे॑वयू॒था। वृषे॒वेति॒वृषा॑ऽइव। यू॒थापरि॑। परि॒कोशं॑। कोश॑मर्षसि। अ॒र्ष॒स्य॒पां। अ॒पामु॒पस्थे॑। उ॒पस्थे॑वृष॒भ:। उ॒पस्थ॒इत्यु॒पऽस्थे॑। वृ॒ष॒भ:कनि॑क्रदत्। कनि॑क्रद॒दिति॒कनि॑क्रदत्॥ सइन्द्रा॑य। इन्द्रा॑यपवते। प॒व॒ते॒म॒त्स॒रिन्त॑म:। म॒त्स॒रिन्त॑मो॒यथा॑। म॒त्स॒रिन्त॑म॒इति॑म॒त्स॒रिन्ऽत॑म:। यथा॒जेषा॑म। जेषा॑मसमि॒थे। स॒मि॒थेत्वोत॑य:। त्वोत॑य॒इति॒त्वाऽऊ॑तयः॥ 1॥  
