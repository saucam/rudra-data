

  
प्रसोमा॑स:। सोमा॑सोअधन्विषु:। अ॒ध॒न्वि॒षु॒:पव॑मानास:। पव॑मानास॒इन्द॑व:। इन्द॑व॒इतीन्द॑व:॥ श्री॒णा॒नाअ॒प्सु। अ॒प्सुमृ॑ञ्जत। अ॒प्स्वित्य॒प्ऽसु। मृ॒ञ्च॒तेति॑मृञ्जत॥  
अ॒भिगाव॑:। गावो॑अधन्विषु:। अ॒ध॒न्वि॒षु॒राप॑:। आपो॒न। नप्र॒वता॑। प्र॒वता॑य॒ती:। प्र॒वतेति॑प्र॒ऽवता॑। य॒तीरिति॑य॒ती:॥ पु॒ना॒नाइन्द्र॑म्। इन्द्र॑माशत। आ॒श॒तेत्या॑शत॥  
प्रप॑वमान। प॒व॒मा॒न॒ध॒न्व॒सि॒। ध॒न्व॒सि॒सोम॑। सोमेन्द्रा॑य। इन्द्रा॑य॒पात॑वे। पात॑व॒इति॒पात॑वे॥ नृभि॑र्य॒त:। नृभि॒रिति॒नृऽभिः॑। य॒तोवि। विनी॑यसे। नी॒य॒स॒इति॑नीयसे॥  
त्वंसो॑म। सो॒म॒नृ॒माद॑न:। नृ॒माद॑न॒:पव॑स्व। नृ॒माद॑न॒इति॑नृ॒ऽमाद॑न:। पव॑स्वचर्षणी॒सहे॑। च॒र्ष॒णी॒सह॒इति॑च॒र्ष॒णि॒ऽसहे॑॥ सस्नि॒र्य:। योअ॑नु॒माद्य॑:। अ॒नु॒माद्य॒इत्य॑नु॒ऽमाद्य॑:॥  
इन्दो॒यत्। इन्दो॒इतीन्दो॑। यदद्रि॑भि:। अद्रि॑भिस्सु॒त:। सु॒त:प॒वित्र॑म्। प॒वित्रं॑परि॒धाव॑सि। प॒रि॒धाव॒सीति॑प॒रि॒ऽधाव॑सि॥ अर॒मिन्द्र॑स्य। इन्द्र॑स्य॒धाम्ने॑। धाम्न॒इतिधाम्ने॑॥  
पव॑स्ववृत्रहन्तम। वृ॒त्र॒ह॒न्त॒मो॒क्थेभि॑:। वृ॒त्र॒ह॒न्त॒मेति॑वृत्रहन्ऽतम। उ॒क्थेभि॑रनु॒माद्य॑:। अ॒नु॒माद्य॒इत्य॑नु॒ऽमाद्य॑:॥ शुचि॑:पाव॒क:। पा॒व॒कोअद्भु॑त:। अद्भु॑त॒इत्यद्भु॑त:॥  
शुचि॑:पाव॒क:। पा॒व॒कउ॑च्यते। उ॒च्य॒ते॒सोम॑:। सोम॑:सु॒तस्य॑। सु॒तस्य॒मध्व॑:। मध्व॒इति॒मध्व॑:॥ दे॒वा॒वीर॑घशंस॒हा। दे॒वा॒वीरिति॑दे॒व॒ऽअ॒वी:। अ॒घ॒सं॒श॒हेत्य॑घ॒शं॒स॒ऽहा॥14॥  
