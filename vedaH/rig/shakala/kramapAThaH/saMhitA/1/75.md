

  
जु॒षस्व॑स॒प्रथ॑स्तमं। स॒प्रथ॑स्तमं॒वचः॑। स॒प्रथ॑स्त॒ममिति॑स॒प्रथः॑ऽतमं। वचो॑दे॒वप्स॑रस्तमं। दे॒वप्स॑रस्तम॒मिति॑दे॒वप्स॑रःऽतमं॥ ह॒व्याजुह्वा॑नः। जुह्वा॑नआ॒सनि॑। आ॒सनीत्या॒सनि॑॥  
अथा॑ते। ते॒अ॒ङ्गि॒र॒स्त॒म॒। अ॒ङ्गि॒र॒स्त॒माग्ने॑। अ॒ङ्गि॒र॒स्त॒मेत्य॑ङ्गिरःऽतम। अग्ने॑वे॒धस्त॑म। वे॒ध॒स्त॒म॒प्रि॒यं। वे॒ध॒स्त॒मेति॑वेधःऽतम। प्रि॒यमिति॑प्रि॒यं॥ वो॒चेम॒ब्रह्म॑। ब्रह्म॑सान॒सि। सा॒नसीति॑सा॒न॒सि॥  
कस्ते॑। ते॒जा॒मिः। जा॒मिर्जना॑नां। जना॑ना॒मग्ने॑। अग्ने॒कः। कोदा॒श्व॑ध्वरः। दा॒श्वध्व॑र॒इति॑दा॒शुऽअ॑ध्वरः॥ कोह॑। ह॒कस्मि॑न्। कस्मि॑न्नसि। अ॒सि॒श्रि॒तः। श्रि॒तइति॑श्रि॒तः॥  
त्वञ्जा॒मिः। जा॒मिर्जना॑नां। जना॑ना॒मग्ने॑। अग्ने॑मि॒त्रः। मि॒त्रोअसि॑। असि॑प्रि॒यः। प्रि॒यइति॑प्रि॒यः॥ सखा॒सखि॑भ्यः। सखि॑भ्य॒ईड्यः॑। सखि॑भ्य॒इति॒सखि॑ऽभ्यः। ईड्य॒इतीड्यः॑॥  
यजा॑नः। ऩो॒मि॒त्रावरु॑णा। मि॒त्रावरु॑णा॒यज॑। यजा॑दे॒वान्। दे॒वाँऋ॒तं। ऋ॒तम्बृ॒हत्। बृ॒हदिति॑बृ॒हत्॥ अग्ने॒यक्षि॑। यक्षि॒स्वं। स्वन्दमं॑। दम॒मिति॒दमं॑॥ 23॥  
