

  
यइ॑न्द्राग्नी। इ॒न्द्रा॒ग्नी॒चि॒त्रत॑मः। इ॒न्द्रा॒ग्नी॒इती॑न्द्राग्नी। चि॒त्रत॑मो॒रथः॑। चि॒त्रत॑म॒इति॑चि॒त्रऽत॑मः। रथो॑वां। वा॒म॒भि। अ॒भिविश्वा॑नि। विश्वा॑नि॒भुव॑नानि। भुव॑नानि॒चष्टे॑। चष्ट॒इति॒चष्टे॑॥ तेना॑यातं। आया॑तं। या॒तं॒स॒रथं॑। स॒रथं॑तस्थि॒वांसा॑। स॒रथ॒मिति॑स॒ऽरथं॑। त॒स्थि॒वांसाथ॑। त॒स्थि॒वांसेति॑त॒स्थि॒ऽवांसा॑। अथा॒सोम॑स्य। सोम॑स्यपिबतं। पि॒ब॒तं॒सु॒तस्य॑। सु॒तस्येति॑सु॒तस्य॑॥  
याव॑दि॒दं। इ॒दम्भुव॑नं। भुव॑नं॒विश्वं॑। विश्व॒मस्ति॑। अस्त्यु॑रु॒व्यचा॑। उ॒रु॒व्यचा॑व॒रि॒मता॑। उ॒रुव्यचेत्यु॑रु॒ऽव्यचा॑। व॒रि॒मता॑गभी॒रं। ग॒भी॒रमिति॑ग॒भी॒रं॥ तावाँ॑अ॒यं। अ॒यम्पात॑वे। पात॑वे॒सोमः॑। सोमो॑अस्तु। अ॒स्त्वरं॑। अर॑मिन्द्राग्नी। इ॒न्द्रा॒ग्नी॒मन॑से। इ॒न्द्रा॒ग्नी॒इती॑न्द्राग्नी। मन॑सेयु॒वभ्यां॑। यु॒वभ्या॒मिति॑यु॒वऽभ्यां॑॥  
च॒क्राथे॒हि। च॒क्राथे॒इति॑च॒क्राथे॑। हिस॒ध्र्य॑क्। स॒ध्र्य१॒॑ङ्नाम॑। नाम॑भ॒द्रं। भ॒द्रंस॑ध्रीची॒ना। स॒ध्री॒ची॒नावृ॑त्रहणौ। वृ॒त्र॒ह॒णा॒उ॒त। वृ॒त्र॒ह॒ना॒विति॑वृत्रऽहनौ। उ॒तस्थः॑। स्थ॒इति॑स्थः॥ तावि॑न्द्राग्नी। इ॒न्द्रा॒ग्नी॒स॒ध्र्य॑ञ्चा। इ॒न्द्रा॒ग्नी॒इती॑न्द्राग्नी। स॒ध्र्य॑ञ्चानि॒षद्य॑। नि॒षद्या॒वृष्णः॑। नि॒सद्येति॑नि॒ऽसद्य॑। वृष्ण॒स्सोम॑स्य। सोम॑स्यवृषणा। वृ॒ष॒णा॒वृ॑षेथां। आवृ॑षेथां। वृ॒षे॒था॒मिति॑वृषेथां॥  
समि्॑धेष्व॒ग्निषु॑। समि्॑धे॒ष्विति॒संऽइ्॑धेषु। अ॒ग्निष्वा॑नाजा॒ना। आ॒न॒जा॒नाय॒तस्रु॑चा। य॒तस्रु॑चाब॒र्हिः। य॒तस्रु॒चेति॑य॒तऽस्रु॑चा। ब॒र्हिरु॑तिस्तिरा॒णा। ऊँ॒इत्यूँ॑। ति॒स्ति॒रा॒णेति॑तिस्तिरा॒णा॥ ती॒व्रैस्सोमैः॑। सोमैः॒परि॑षिक्तेभिः। परि॑षिक्तेभिर॒र्वाक्। परि॑सिक्तेभि॒रिति॒परि॑ऽसिक्तेभिः। अ॒र्वागेन्द्रा॑ग्नी। एन्द्रा॑ग्नी। इन्द्रा॑ग्नीसौम॒नसाय॑। इ॒न्द्र॒ग्नी॒इती॑द्राग्नी। सौ॒म॒न॒साय॑यातं। या॒त॒मिति॑यातं॥  
यानी॑न्द्राग्नी। इ॒न्द्रा॒ग्नी॒च॒क्रथुः॑। इ॒न्द्रा॒ग्नी॒इती॑न्द्राग्नी। च॒क्रथु॑र्वी॒र्या॑णि। वी॒र्या॑णि॒यानि॑। यानि॑ू॒पाणि॑। ू॒पाण्यु॒त। उ॒तवृष्ण्या॑नि। वृ॒ष्ण्यानीति॑वृ॒ष्ण्या॑नि॥ यावां॑। वां॒प्र॒त्नानि॑। प्र॒त्नानि॑स॒ख्या। स॒ख्याशि॒वानि॑। शि॒वानि॒तेभिः॑। तेभि॒स्सोम॑स्य। सोम॑स्यपिबतं। पि॒ब॒तं॒सु॒तस्य॑। सु॒तस्येति॑सु॒तस्य॑॥ 26 ॥  
यदब्र॑वं। अब्र॑वम्प्रथ॒मं। प्र॒थ॒मंवां॑। वां॒वृ॒णा॒नः। वृ॒णा॒नो॒३॒॑यं। अ॒यंसोमः॑। सोमो॒असु॑रैः। असु॑रैर्नः। नो॒वि॒हव्यः॑। वि॒हव्य॒इति॑वि॒ऽहव्यः॑॥ तांस॒त्यां। स॒त्यांश्र्॒धां। श्र्॒धाम॒भि। अ॒भ्याहि। आहि। हिया॒तं। या॒तमथ॑। अथा॒सोम॑स्यपिबतंसुतस्य॥  
यदि॑न्द्राग्नी । इ॒न्द्रा॒ग्नी॒मद॑थः। इ॒न्द्रा॒ग्नी॒इती॑न्द्राग्नी। मद॑थ॒स्स्वे। स्वेदु॑रो॒णे। दु॒रो॒णॆयत्। यद्ब्र॒ह्मणि॑। ब्र॒ह्मणि॒राज॑नि। राज॑निवा। वा॒य॒ज॒त्रा॒। य॒ज॒त्रेति॑यजत्रा॥ अतः॒परि॑। परि॑वृषणौ। वृ॒ष॒णा॒वाहि। आहि। हिया॒तं। या॒तमथ॑। अथा॒सोम॑स्य॒पिब॑तंसु॒तस्य॑॥  
यदि॑न्द्राग्नी। इ॒न्द्रा॒ग्नी॒यदु॑षु। इ॒न्द्रा॒ग्नी॒इती॑न्द्राग्नी। यदु॑षुतु॒र्वशे॑षु। तु॒र्वशे॑षु॒यत्। यद्रु॒ह्युषु॑। द्रु॒ह्य्युष्वनु॑षु। अनु॑षुपू॒रुषु॑। पू॒रुषु॒स्थः। स्थइति॒स्थः॥ अतः॒परि॑वृषणा॒वाहिया॒तमथा॒सोम॑स्यपिबतंसु॒तस्य॑॥  
यदि॑न्द्राग्नी। इ॒न्द्रा॒ग्नी॒अव॒मस्यां॑। इ॒न्द्रा॒ग्नी॒इती॑न्द्राग्नी। अ॒व॒मस्यां॑पृथि॒व्यां। पृ॒थि॒व्याम्म॑ध्य॒मस्यां॑। म॒ध्य॒मस्यां॑पर॒मस्यां॑। प॒र॒मस्या॑मु॒त। उ॒तस्थः। स्थइति॒स्थः॥ अतः॒परि॑वृषणा॒वाहिया॒त॒मथा॒सोम॑स्य पिबतंसु॒तस्य॑ ॥  
यदि॑न्द्राग्नी। इ॒न्द्रा॒ग्नी॒पर॒मस्यां॑। इ॒न्द्रा॒ग्नी॒इती॑न्द्राग्नी। प॒र॒मस्यां॑पृथि॒व्यां। पृ॒थि॒व्याम्म॑ध्य॒मस्यां॑। म॒ध्य॒मस्या॑मव॒मस्यां॑। अ॒व॒मस्या॑मु॒त। उ॒तस्थः। स्थइति॒स्थः॥ अतः॒परि॑वृषणा॒वाहिया॒त॒मथा॒सोम॑स्य पिबतंसु॒तस्य॑ ॥  
यदि॑न्द्राग्नी। इ॒न्द्रा॒ग्नी॒दि॒वि। इ॒न्द्रा॒ग्नी॒इती॑न्द्राग्नी। दि॒विष्ठः। स्थोयत्। यत्पृ॑थि॒व्यां। पृ॒थि॒व्यांयत्। यत्पर्व॑तेषु। पर्व॑ते॒ष्वोष॑धीषु। ओष॑धीष्व॒प्सु। अ॒प्स्वित्य॒प्ऽसु॥ अतः॒परि॑वृषणा॒वाहिया॒तमथा॒सोम॑स्यप्रथमंसु॒तस्य॑॥  
यदि॑न्द्राग्नी। इ॒न्द्रा॒ग्नी॒उदि॑ता। इ॒न्द्रा॒ग्नी॒इती॑न्द्राग्नी। उदि॑ता॒सूर्य॑स्य। उदि॒तेत्युत्ऽइ॑ता। सूर्य॑स्य॒मध्ये॑। मध्ये॑दि॒वः। दि॒वस्स्व॒धया॑। स्व॒धया॑मा॒दये॑थे। मा॒दये॑थे॒इति॑मा॒दयेथे॑॥ अतः॒परि॑वृषणा॒वाहिया॒तमथा॒सोम॑स्यप्रथमंसु॒तस्य॑॥  
ए॒वेन्द्रा॑ग्नी। इ॒न्द्रा॒ग्नी॒प॒पि॒वांसा॑। इ॒न्द्रा॒ग्नी॒इती॑न्द्राग्नी। प॒पि॒वांसा॑सु॒तस्य॑। प॒पि॒वांसेति॑प॒पि॒ऽवांसा॑। सु॒तस्य॒विश्वा॑। विश्वा॒स्मभ्यं॑। अ॒स्मभ्यं॒सं। सज॑यतं। ज॒य॒तं॒धना॑नि। धना॒नीति॒धना॑नि॥ त्नो॑मि॒त्रोवरु॑णॊमामहन्ता॒मदि॑ति॒स्सिन्धुः॑पृथि॒वीउ॒तद्यौः॥ 27 ॥  
