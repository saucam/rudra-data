

  
सयः। योवृषा॑। वृषा॒वृष्ण्ये॑भिः। वृष्ण्ये॑भि॒स्समो॑काः। समो॑काम॒हः। समो॑का॒इति॒संऽओ॑काः। म॒होदि॒वः। दि॒वःपृ॑थि॒व्याः। पृ॒थि॒व्याश्च॑। च॒स॒म्राट्। स॒म्राळिति॑सं॒ऽराट्॥ स॒ती॒नस॑त्वा॒हव्यः॑। स॒ती॒नस॒त्वेति॑स॒ती॒नऽस॑त्वा। हव्यो॒भरे॑षु। भरे॑षुम॒रुत्वा॑न्। म॒रुत्वा्॑नः। नो॒भ॒व॒तु॒। भ॒व॒त्विन्द्रः॑। इन्द्र॑ऊ॒ती। ऊ॒तीत्यू॒ती॥  
यस्याना॑प्तः। अना॑प्त॒स्सूर्य॑स्येव। सूर्य॑स्येव॒यामः॑। सूर्य॑स्ये॒वेति॒सूर्य॑स्यऽइव। यामो॒भरे॑भरे। भरे॑भरेवृत्र॒हा। भरे॑भर॒इति॒भरे॑ऽभरे। वृ॒त्र॒हाशुष्मः॑। वृ॒त्र॒हेति॑वृ॒त्र॒ऽहा। शु॒ष्मो॒अस्ति॑। अस्तीत्यस्ति॑॥ वृष॑न्तम॒स्सखि॑भिः। वृष॑न्तम॒इति॒वृष॑न्ऽतमः। सखि॑भि॒स्स्वेभिः॑। सखि॑भि॒रिति॒सखि॑ऽभिः। स्वेभि॒रेवैः॑। एवै॑र्म॒रुत्वा॑न्। म॒रुत्वा्॑नोभव॒न्त्विन्द्र॑ऊ॒ती॥  
दि॒वोन। नयस्य॑। यस्य॒रेत॑सः। रेत॑सोदुघा॑नाः। दुघा॑नाः॒पन्था॑सः। पन्था॑सो॒यन्ति॑। यन्ति॒शव॑सा। शव॒सापरि॑ताः। अप॑रीता॒इत्यप॑रिऽइताः॥ त॒रद्वे॑षास्सास॒हिः। त॒रद्वे॑षा॒इति॑त॒रत्ऽद्वे॑षाः। सा॒स॒हिःपौंस्ये॑भिः। स॒स॒हिरिति॑स॒स॒हिः। पौस्ये॑भिर्म॒रुत्वा॑न्। म॒रुत्वा्॑नोभव॒न्त्विन्द्र॑ऊती॥  
सोअङ्गि॑रोभिः। अङ्गि॑रोभि॒रङ्गि॑रस्तमः। अङ्गि॑रोभि॒रित्यङ्गि॑रःऽभिः। अङ्गि॑रस्तमोभूत्। अङ्गि॑रस्तम॒इत्यङ्गि॑रःऽतमः। भू॒द्वृषा॑। वृषा॒वृष॑भिः। वृष॑भि॒स्सखि॑भिः। वृष॑भि॒रिति॒वृष॑ऽभिः। सखि॑भि॒स्सखा॑। सखि॑भि॒रिति॒सखि॑ऽभिः। सखा॒सन्। स्निति॒सन्॥ ऋ॒ग्मिभि॑रृ॒ग्मी। ऋ॒ग्मिभि॒रित्यृ॒ग्मिऽभिः॑। ऋ॒ग्मीगा॒तुभिः॑। गा॒तुभि॒र्ज्येष्ठः॑। गा॒तुभि॒रिति॑गा॒तुऽभिः॑। ज्येष्टो॑म॒रुत्वा॑न्। म॒रुत्वा्॑नोभव॒न्त्विन्द्र॑ऊ॒ती॥  
ससू॒नुभिः॑। सू॒नुभि॒र्न। सू॒नुभि॒रिति॑सू॒नुऽभिः॑। नरु॒द्रेभिः॑। रु॒द्रेभि॒रृभ्वा॑। ऋभ्वा॑नृ॒षाह्ये॑। नृ॒षाह्ये॑सास॒ह्वान्। नृ॒सह्य॒इति॑नृ॒ऽसह्ये॑। सा॒स॒ह्वाँअमि॒त्रा॑न्। स॒स॒ह्वानिति॑स॒सह्वा॑न्। अ॒मि॒त्रा॒नित्य॑मित्रान्॥ सनी॑ळॆभिश्श्रव॒स्या॑नि। सनी॑ळेभि॒रिति॒सऽनी॑ळेभिः। श्र॒व॒स्या॑नि॒तूर्व॑न्। तूर्व॑न्म॒रुत्वा॑न्। म॒रुत्वा्॑नोभव॒त्विन्द्र॑ऊ॒ती॥ 8 ॥  
सम॑न्यु॒मीः। म॒न्यु॒मीस्स॒मद॑नस्य। म॒न्यु॒मीरिति॑म॒न्यु॒ऽमीः। स॒मद॑नस्यक॒र्त्वा। स॒मद॑न॒स्येति॑स॒ऽमद॑नस्य। क॒र्तास्माके॑भिः। अ॒स्माके॑भि॒र्नृभिः॑। नृभि॒स्सूर्यं॑। नृभि॒रिति॒नृऽभिः॑। सूर्यं॑सनत्। स॒न॒दिति॑सनत्॥ अ॒स्मि्नह॑न्। अ॒ह॒न्त्सप्त॑तिः। सत्प॑तिःपुरुहू॒तः। सत्प॑ति॒रिति॒सत्ऽप॑तिः। पु॒रु॒हू॒तोम॒रुत्वा॑न्। पु॒रु॒हू॒तइति॑पु॒रु॒ऽहू॒तः। म॒रुत्वा्॑नोभव॒त्विन्द्र॑ऊ॒ती॥  
तमू॒तयः॑। ऊ॒तयो॑रणयन्। र॒ण॒य॒न्च्छूर॑सातौ। शूर॑सातौ॒त्वं। शूर॑साता॒विति॒शूर॑ऽसातौ। त्वङ्क्षेम॑स्य। क्षेम॑स्यक्षि॒यतः॑। क्षि॒तयः॑कृण्वत। कृ॒ण्व॒त॒त्रां। त्रामि॒तित्रां॥ सविश्व॑स्य। विश्व॑स्यक॒रुण॑स्य। क॒रुण॑स्येशे। ई॒श॒एकः॑। एको॑म॒रुत्वा॑न्। म॒रुत्वा्॑नोभव॒त्विन्द्र॑ऊ॒ती॥  
तम॑प्सन्त। अ॒प्स॒न्त॒शव॑सः। शव॑सउत्स॒वेषु॑। उ॒त्स॒वे॒षु॒नरः॑। उ॒त्सवेष्वित्यु॑त्ऽस॒वेषु॑। नरो॒नरं॑। नर॒मव॑से। अव॑से॒तं। तन्धना॑य। धना॒येति॒धना॑य॥ सोअ॒न्धे। अ॒न्धेचि॑त्। चि॒त्तम॑सि। तम॑सि॒ज्योतिः॑। ज्योति॑र्विदत्। वि॒द॒न्म॒रुत्वा॑न्। म॒रुत्वा्॑नोभव॒त्विन्द्र॑ऊ॒ती॥  
सस॒व्येन॑। स॒व्येन॑यमति। य॒म॒ति॒व्राध॑तः। व्राध॑तश्चित्। चि॒त्सः। सद॑क्षि॒णे। द॒क्षि॒णेसङ्गृ॑भीता। सङ्गृ॑भीताकृ॒तानि॑। सङ्गृ॑भी॒तेति॒संऽगृ॑भीता। कृ॒तानीति॑कृ॒तानि॑॥ सकी॒रिणा॑। की॒रिणा॑चित्। चि॒त्सनि॑ता। सनि॑ता॒धना॑नि। धना॑निम॒रुत्वा॑न्। म॒रुत्वा्॑नोभवत्वि॒न्द्र॑ऊ॒ती॥  
सग्रामे॑भिः। ग्रामे॑भि॒स्सनि॑ता। सनि॑ता॒सः। सरथे॑भिः। रथे॑भिर्वि॒दे। वि॒देविश्वा॑भिः। विश्वा॑भिःकृ॒ष्टिभिः॑। कृ॒ष्टिभि॒र्नु। कृ॒ष्टिभि॒रिति॑कृ॒ष्टिऽभिः॑। न्व१॒॑अ॒द्य। अ॒द्येत्य॒द्य॥ सपौंस्ये॑भिः। पौंस्ये॑भिरभि॒भूः। अ॒भि॒भूरश॑स्तीः। अ॒भि॒भूरित्य॑भि॒ऽभूः। अश॑स्तीम॒रुत्वा॑न्। म॒रुत्वा्॑नोभव॒त्विन्द्र॑ऊ॒ती॥ 9 ॥  
सजा॒मिभिः॑। जा॒मिभि॒र्यत्। जा॒मिभि॒रिति॑जा॒मिऽभिः॑। यत्स॒मजा॑ति। स॒मजा॑तिमी॒ह्ळॆ। स॒मजा॒तीति॑सं॒ऽअजा॑ति। मी॒ह्ळॆजा॑मिभिः। अजा॑मिभिर्वा। अजा॑मिभि॒रित्यजा॑मिऽभिः। वा॒पु॒रु॒हू॒तः। पु॒रु॒हू॒तएवैः॑। पु॒रु॒हू॒तइति॑पु॒रु॒ऽहू॒तः। एवै॒रित्येवैः॑॥ अ॒पान्तो॒कस्य॑। तो॒कस्य॒तन॑यस्य। तन॑यस्यजे॒षे। जे॒षेम॒रुत्वा॑न्। म॒रुत्वा्॑नोभव॒त्विन्द्र॑ऊ॒ती॥  
सव॑ज्र॒भृत्। व॒ज्र॒भृद्द॑स्यु॒हा। व॒ज्र॒भृदिति॑व॒ज्र॒ऽभृत्। द॒स्यु॒हाभी॒मः। द॒स्यु॒हेति॑द॒स्यु॒ऽहा। भी॒मउ॒ग्रः। उ॒ग्रस्स॒हस्र॑चेताः। स॒हस्र॑चेताश्श॒तनी॑थः। स॒हस्र॑चेता॒इति॑स॒हस्र॑ऽचेताः। श॒तनी॑थ॒ऋभ्वा॑। श॒तनी॑थ॒इति॑श॒तऽनी॑थः। ऋभ्वेत्यृभ्वा॑॥ च॒म्म्री॒षोन। नशव॑सा। शव॑सा॒पाञ्च॑जन्यः। पाञ्च॑जन्योम॒रुत्वा॑न्। पाञ्च॑जन्य॒इति॒पाञ्च॑ऽजन्यः। म॒रुत्वा्॑नोभव॒त्विन्द्र॑ऊ॒ती॥  
तस्य॒वज्रः॑। वज्रः॑क्रन्दति। क्र॒न्द॒ति॒स्मत्। स्मत्स्व॒र्षाः। स्व॒र्षादि॒वः। स्व॒स्साइति॑स्वः॒ऽसाः। दि॒वोन। नत्वे॒षः। त्वे॒षोर॒वथः॑। र॒वथ॒श्शिमी॑वान्। शिमी॑वा॒निति॒शिमी॑ऽवान्॥ तंस॑चन्ते। स॒च॒न्ते॒स॒नयः॑। स॒नय॒स्तं। तन्धना॑नि। धना॑निम॒रुत्वा॑न्। म॒रुत्वा्॑नोभव॒त्विन्द्र॑ऊ॒ती॥  
यस्याज॑स्रं। अज॑स्रं॒शव॑सा। शव॑सा॒मानं॑। मान॑मु॒क्थं। उ॒क्थम्प॑रिभु॒जत्। प॒रि॒भु॒जद्रोद॑सी। प॒रि॒भु॒जदिति॑प॒रि॒ऽभु॒जत्। रोद॑सीवि॒श्वतः॑। रोद॑सी॒इति॒रोद॑सी। वि॒श्वत॑स्सीं। सी॒मिति॑सीं॥ सपा॑रिषत्। पा॒रि॒ष॒त्क्रतु॑भिः। क्रतु॑भिर्मन्दसा॒नः। क्रतु॑भि॒रिति॒क्रतु॑ऽभिः। म॒न्द॒सा॒नोम॒रुत्वा॑न्। म॒रुत्वा्॑नोभव॒त्विन्द्र॑ऊ॒ती॥  
नयस्य॑। यस्य॑दे॒वाः। दे॒वादे॒वताः॑। दे॒वता॒न। नमर्ताः॑। मर्ता॒आपः॑। आप॑श्च॒न। च॒नशव॑सः। शव॑सो॒अन्तं॑। अन्त॑मा॒पुः। आ॒पुरित्या॒पुः॥ सप्र॒रिक्वा॑। प्र॒रिक्वा॒त्वक्ष॑सा। प्र॒रिक्वेति॑प्र॒ऽरिक्वा॑। त्वक्ष॑सा॒क्ष्मः। क्ष्मोदि॒वः। दि॒वोम॒रुत्वा॑न्। म॒रुत्वा्॑नोभव॒त्विन्द्र॑ऊ॒ती॥ 10 ॥  
रो॒हि॒च्या॒वा। श्या॒वासु॒मदं॑शुः। सु॒मदं॑शुर्लला॒मीः। सु॒मदं॒शुरिति॑सु॒मत्ऽअं॑शुः। ल॒ला॒मीर्द्यु॒क्षा। द्यु॒क्षारा॒ये। रा॒यऋ॒ज्राश्व॑स्य। ऋ॒ज्राश्व॒स्येत्यृ॒ज्रऽअ॑श्वस्य॥ वृष॑ण्वन्तं॒बिभ्र॑ती। वृष॑ण्वन्त॒मिति॒वृष॑ण्ऽवन्तं। बिभ्र॑तीधू॒र्षु। धू॒र्षुरथं॑। रथं॑म॒न्द्रा। धू॒स्स्विति॑धूः॒ऽसु। म॒न्द्राचि॑केत। चि॒के॒त॒नाहु॑षीषु। नाहु॑षीषुवि॒क्षु। वि॒क्ष्विति॑वि॒क्षु॥  
ए॒तत्यत्। त्यत्ते॑। त॒इ॒न्द्र॒। इ॒न्द्र॒वृष्णॆ॑। वृष्ण॑उ॒क्थं। उ॒क्थंवा॑र्षागि॒राः। वा॒र्षा॒गि॒राअ॒भि। अ॒भिगृ॑णन्ति। गृ॒णन्ति॒राधः॑। राध॒इति॒राधः॑॥ ऋ॒ज्राश्वः॒प्रष्टि॑भिः। ऋ॒ज्राश्व॒इत्यृ॒ज्रऽअ॑श्वः। प्रष्टि॑भिरम्ब॒रीषः॑। प्रष्टि॑भि॒रिति॒प्रष्टि॑ऽभिः। अ॒म्ब॒री॒ष॑स्स॒हदे॑वः। स॒हदे॑वो॒भय॑मानः। स॒हदे॑व॒इति॑स॒हऽदे॑वः। भय॑मानस्सु॒राधाः॑। सु॒राधा॒इति॑सु॒ऽराधाः॑॥  
दस्यू॒ञ्छिम्यू॑न्। शिम्यूँ॑श्च। च॒पु॒रु॒हू॒तः। पु॒रु॒हू॒तएवैः॑। पु॒रु॒हू॒तइति॑पु॒रु॒ऽहू॒त। एवै॑र्ह॒त्वा। ह॒त्वापृ॑थि॒व्यां। पृ॒थि॒व्यांशर्वा॑। शर्वा॒नि। निब॑र्हीत्। ब॒र्ही॒दिति॑बर्हीत्॥ स॒नत्क्षे॑त्रं। क्षेत्रं॒सखि॑भिः। सखि॑भिश्वि॒त्न्येभिः॑। सखि॑भि॒रिति॒सखि॑ऽभिः। श्वि॒त्न्येभि॒स्सन॑त्। सन॒त्सूर्यं॑। सूर्यं॒सन॑त्। सन॑द॒पः। अ॒पस्सु॒वज्रः॑। सु॒वज्र॒इति॑सु॒ऽवज्रः॑॥  
वि॒श्वाहेन्द्रः॑। इन्द्रो॑अधिव॒क्ता। अ॒धि॒व॒क्तानः॑। अ॒धि॒व॒क्तेत्य॑धि॒ऽव॒क्ता। नो॒अ॒स्तु। अ॒स्त्वप॑रिहृताः। अप॑रिहृतास्सनुयाम। अप॑रुहृता॒इत्यप॑रिऽहृताः। स॒नु॒या॒म॒वाजं॑। वाज॒मिति॒वाजं॑॥ त्नो॑मि॒त्रोवरु॑णॊमामहन्ता॒मदि॑ति॒स्सिन्धुः॑पृथि॒वीउ॒तद्यौः॥ 11 ॥  
