

  
अभू॑दि॒दं। इ॒दंव॒युनं॑। व॒युन॒मो। ओषु। ओइत्यो। सुभू॑षत। भू॒ष॒ता॒रथः॑। रथो॒वृष॑ण्वान्। वृष॑ण्वा॒न्मद॑त। वृष॑ण्वा॒निति॒वृष॑ण्ऽवान्। मद॑तामनीषिणः। म॒नी॒षि॒ण॒इति॑मनीषिणः॥ धि॒यं॒जि॒न्वाधिष्ण्या॑। धि॒यं॒जि॒न्वेति॑धि॒यं॒ऽजि॒न्वा। धिष्ण्या॑वि॒श्पला॑वसू। वि॒श्पला॑वसूदि॒वः। वि॒श्पला॑वसू॒इति॑वि॒श्पला॑वसू। दि॒वोनपा॑ता। नपा॑तासु॒कृते॑। सु॒कृते॒शुचि॑व्रता। सु॒कृत॒इति॑सु॒ऽकृते॑। शुचि॑व्र॒तेति॒शुचि॑ऽव्रता॥  
इन्द्र॑तमा॒हि। इन्द्र॑तमा॒हीतीन्द्र॑ऽतमा। हिधिष्ण्या॑। धिष्ण्या॑म॒रुत्त॑मा। म॒रुत्त॑माद॒स्रा। म॒रुत्त॒मेति॑म॒रुत्ऽत॑मा। द॒स्रादंसि॑ष्ठा। दंसि॑ष्ठार॒थ्या॑। र॒थ्या॑र॒थीत॑मा। र॒थित॒मेति॑र॒थिऽत॑मा॥ पू॒र्णंरथं॑। रथं॑वहेथे। व॒हे॒थे॒मध्वः॑। व॒हे॒थे॒इति॑वहेथे। मध्व॒आचि॑तं। आचि॑तं॒ तेन॑। आचि॑त॒मित्याऽचि॑तं। तेन॑दा॒श्वासं॑। दा॒श्वास॒मुप॑। उप॑याथः। या॒थो॒अ॒श्वि॒ना॒। अ॒श्वि॒नेत्य॑श्विना॥  
किमत्र॑। अत्र॑दस्रा। द॒स्रा॒कृ॒णु॒थः॒। कृ॒णु॒थः॒किं। किमा॑सथे। आ॒सा॒थे॒जनः॑। आ॒सा॒थे॒इत्या॑साथे। जनो॒यः। यःकः। कश्चि॑त्। कश्चि॒दह॑विः। अह॑विर्मही॒यते॑। अह॑वि॒रित्यह॑ऽविः। म॒ही॒यत॒इति॑म॒ही॒यते॑॥ अति॑क्रमिष्टं। क्र॒मि॒ष्टं॒जु॒रतं॑। जु॒रतं॑प॒णॆः। प॒णॆरसुं॑। असुं॒ज्योतिः॑। ज्योति॒र्विप्रा॑य। विप्रा॑यकृणुतं। कृ॒णु॒तं॒वच॒स्यवे॑। व॒च॒स्यव॒इति॑व॒च॒स्यवे॑॥  
जं॒भय॑तम॒भितः॑। अ॒भितो॒राय॑तः। राय॑त॒श्शुनः॑। शुनो॑ह॒तं। ह॒तम्मृधः॑। मृधो॑वि॒दथुः॑। वि॒दथु॒स्तानि॑। तान्य॑श्विना। अ॒श्वि॒नेत्य॑श्विना॥ वाचं॑वाचञ्जरि॒तुः। वाचं॑वाच॒मिति॒वाचं॑ऽवाचं। ज॒रि॒तूर॒त्निनी॑। र॒त्निनी॑कृतं। कृ॒त॒मु॒भा। उ॒भाशंसं॑। शंसं॑नासत्या। ना॒स॒त्या॒व॒तं॒। अ॒व॒तं॒मम॑। ममेति॒मम॑॥  
यु॒वमे॒तं। ए॒तञ्च॑क्रथुः। च॒क्र॒थु॒स्सिन्धु॑षु। सिन्धु॑षुप्ल॒वं। प्ल॒वमा॑त्म॒न्वन्तं॑। आ॒त्म॒न्वन्तं॑प॒क्षिणं॑। आ॒त्म॒न्वन्त॒मित्या॑त्म॒न्ऽवन्तं॑। प॒क्षिणं॑तौ॒ग्र्याय॑। तौ॒ग्र्याय॒कं। कमिति॒कं॥ येन॑देव॒त्रा। दे॒व॒त्रामन॑सा। दे॒व॒त्रेति॑दे॒व॒ऽत्रा। मन॑सानिरू॒हथुः॑। नि॒रू॒हथु॑स्सुप॒प्तनि। नि॒रू॒हथु॒रिति॑निः॒ऽऊ॒हथुः॑। सु॒प॒प्त॒नीपे॑तथुः। सु॒प॒प्त॒नीति॑सु॒ऽप॒प्त॒नि। पे॒त॒थुः॒क्षोद॑सा। क्षोद॑सोम॒हः। म॒हइति॑म॒हः॥ 27॥  
अव॑विध्दन्तौ॒ग्र्यं। अव॑विध्द॒मित्यव॑ऽविध्दं। तौ॒ग्र्यम॒प्सु। अ॒प्स्व॑१॒॑न्तः। अ॒प्स्वित्य॒प्ऽसु। अ॒न्तर॑नारम्भ॒णॆ। अ॒ना॒रं॒भ॒णॆतम॑सि। तम॑सि॒प्रवि॑ध्दं। प्रवि॑ध्द॒मिति॒प्रऽवि॑ध्दं॥ चत॑स्रो॒नावः॑। नावो॒जठ॑लस्य। जठ॑लस्य॒जुष्टाः॑। जुष्टा॒उत्। उद॒श्विभ्यां॑। अ॒श्विभ्या॑मिषि॒तः। अ॒श्विभ्या॒मित्य॒श्विऽभ्यां॑। इ॒षि॒ताःपा॑रयन्ति। पा॒र॒य॒न्तीति॑पारयन्ति॥  
कस्वि॑त्। स्वि॒द्वृ॒क्षः। वृ॒क्षोनिष्ठि॑तः। निष्ठि॑तो॒मध्ये॑। निष्ठि॑त॒इति॒निःऽस्थि॑तः। मध्ये॒अर्ण॑सः। अर्ण॑सो॒यं। यन्तौ॒ग्र्यः। तौ॒ग्र्योना॑धि॒तः। ना॒धि॒तःप॒र्यष॑स्वजत्। प॒र्यष॑स्वज॒दिति॑प॒रि॒ऽअस॑स्वजत्॥ प॒र्णामृ॒गस्य॑। मृ॒गस्य॑प॒तरोः॑। प॒तरो॑रिवा॒रभे॑। प॒तरो॑रि॒वेति॑प॒तरोः॑ऽइव। आ॒रभ॒उत्। आ॒रभ॒इत्या॒ऽरभे॑। उद॑श्विनौ। अ॒श्वि॒ना॒ऊ॒हथुः॑। ऊ॒हथु॒श्श्रोम॑ताय। श्रोम॑ताय॒कं। कमिति॒कं॥  
तद्वां॑। वां॒न॒रा॒। न॒रा॒ना॒स॒त्या॒। नास॑त्या॒वनु॑। अनु॑ष्यात्। स्या॒द्यत्। यद्वां॑। वां॒माना॑सः। माना॑सउ॒चथं॑। उ॒चथ॒मवो॑चन्। अवो॑च॒न्नित्यवो॑चन्॥ अ॒स्माद॒द्य। अ॒द्यसद॑सः। सद॑सस्सो॒म्यात्। सो॒म्यादावि॒द्यां। आवि॒द्यां। वि॒द्यामे॒षंवृ॒जनं॑जी॒रदा॑नुं॥28॥  
