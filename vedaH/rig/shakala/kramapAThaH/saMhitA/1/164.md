

  
अ॒स्यवा॒मस्य॑। वा॒मस्य॑पलि॒तस्य॑। प॒लि॒तस्य॒होतुः॑। होतु॒स्तस्य॑। तस्य॒भ्राता॑। भ्राता॑मध्य॒मः। म॒ध्य॒मोअ॑स्ति। अ॒स्त्यश्नः॑। अश्न॒इत्यश्नः॑॥ तृ॒तीयो॒भ्राता॑। भ्राता॑घृ॒तपृ॑ष्ठः। घृ॒तपृ॑ष्ठोअस्य। घृ॒तपृ॑ष्ठ॒इति॑घृ॒तऽपृ॑ष्ठः। अ॒स्यात्र॑। अत्रा॑पश्यं। अ॒प॒श्यं॒वि॒श्पतिं॑। वि॒श्पतिं॑स॒प्तपु॑त्रं। स॒प्तपु॑त्र॒मिति॑स॒प्तऽपु॑त्रं॥  
स॒प्तयु॑ञ्जन्ति। यु॒ञ्ज॒न्ति॒रथं॑। रथ॒मेक॑चक्रं। एक॑चक्र॒मेकः॑। एक॑चक्र॒मित्येक॑ऽचक्रं। एको॒अश्वः॑। अश्वो॑वहति। व॒ह॒ति॒स॒प्तना॑मा। स॒प्तना॒मेति॑स॒प्तऽना॑मा॥ त्रि॒नाभि॑च॒क्रं। त्रि॒नाभीति॑त्रि॒ऽनाभि॑। च॒क्रम॒जरं॑। अ॒जर॑मन॒र्वं। अ॒न॒र्वंयत्र॑। यत्रे॒मा। इ॒माविश्वा॑। विश्वा॒भुव॑ना। भुव॒नाधि॑। अधि॑त॒स्थुः। त॒स्थुरिति॑त॒स्थुः॥  
इ॒मंरथं॑। रथ॒मधि॑। अधि॒ये। येस॒प्त। स॒प्तत॑स्थुः। त॒स्थु॒स्स॒प्तच॑क्रं। स॒प्तच॑क्रंस॒प्त। स॒प्तच॑क्र॒मिति॑स॒प्तऽच॑क्रं। स॒प्तव॑हन्ति। व॒ह॒न्त्यश्वाः॑। अश्वा॒इत्यश्वाः॑॥ स॒प्तस्वसा॑रः। स्वसा॑रोअ॒भि। अ॒भिसं। सन्न॑वन्ते। न॒व॒न्ते॒यत्र॑। यत्र॒गवां॑। गवां॒निहि॑ता। निहि॑तास॒प्त। निहि॒तेति॒निऽहि॑ता। स॒प्तनाम॑। नामेति॒नाम॑॥  
कोद॑दर्श। द॒द॒र्श॒प्र॒थ॒मं। प्र॒थ॒मञ्जाय॑मानं। जाय॑मानमस्थ॒न्वन्तं॑। अ॒स्थ॒न्वन्तं॒यत्। अ॒स्थ॒न्वन्त॒मित्य॑स्थ॒न्ऽवन्तं॑। यद॑न॒स्था। अ॒न॒स्थाबिभ॑र्ति। बिभ॒र्तीति॒बिभ॑र्ति॥ भूम्या॒असुः॑। असु॒रसृ॑क्। असृ॑गा॒त्मा। अ॒त्माक्व॑। क्व॑स्वित्। स्वि॒त्कः। कोवि॒द्वासं॑। वि॒द्वांस॒मुप॑। उप॑गात्। गा॒त्प्रष्टुं॑। प्रष्टु॑मे॒तत्। ए॒तदित्ये॒तत् ॥  
पाकः॑पृच्छामि। पृ॒च्छा॒मि॒मन॑सा। मन॒सावि॑जा॒नन्। अवि॑जानन्दे॒वानां॑। अवि॑जान॒न्नित्यवि॑ऽजानन्। दे॒वाना॑मे॒ना। ए॒नानिहि॑ता। निहि॑ताप॒दानि॑। निहि॒तेति॒निऽहि॑ता। प॒दानीति॑प॒दानि॑॥ व॒त्सेब॒ष्कये॑। ब॒ष्कयेधि॑। अधि॑स॒प्त। स॒प्ततन्तू॑न्। तन्तू॒न्वि। वित॑त्निरे। त॒त्नि॒रे॒क॒वयः॑। क॒वय॒ओत॒वै। ओत॒वाउ॑। ऊँ॒इत्यूँ॑॥ 14॥  
अचि॑कित्वान्चिकि॒तुषः॑। चि॒कि॒तुष॑श्चित्। चि॒दत्र॑। अत्र॑क॒वीन्। क॒वीन्पृ॑च्छामि। पृ॒च्छा॒मि॒वि॒द्मने॑। वि॒द्मने॒न। नवि॒द्वान्। वि॒द्वानिति॑वि॒द्वान्॥ वियः। यस्त॒स्तम्भ॑। त॒स्तम्भ॒षट्। षळि॒मा। इ॒मारजां॑सि। रजां॑स्य॒जस्य॑। अ॒जस्य॑रू॒पे। रू॒पेकिं। किमपि॑। अपि॑स्वित्। स्वि॒देकं॑। एक॒मित्येकं॑॥  
इ॒हब्र॑वीतु। ब्र॒वी॒तु॒यः। यईं॑। ई॒म॒ङ्ग। अ॒ङ्गवेद॑। वेदा॒स्य। अ॒स्यवा॒मस्य॑। वा॒मस्य॒निहि॑तं। निहि॑तम्प॒दं। निहि॑त॒मिति॒निऽहि॑तं। प॒दंवेः। वेरिति॒वेः॥ शी॒र्ष्णःक्षी॒रं। क्षी॒रदु॑ह्रते। दु॒ह्र॒ते॒गावः॑। गावो॑अस्य। अ॒स्य॒व॒व्रिं। व॒व्रिंवसा॑नाः। वसा॑नाउद॒कं। उ॒द॒कम्प॒दा। प॒दापुः॑। अपु॒रित्यपुः॑॥  
मा॒तापि॒तरं॑। पि॒तर॑मृ॒ते। ऋ॒तआब॑भाज। आब॑भाज। ब॒भा॒ज॒धी॒ती। धी॒त्यग्रे॑। अग्रे॒मन॑सा। मन॑सा॒सं। संहि। हिज॒ग्मे। ज॒ग्मइति॑ज॒ग्मे॥ साबी॑भ॒त्सुः। बी॒भ॒त्सुर्गर्भ॑रसा। गर्भ॑रसा॒निवि॑ध्दा। गर्भ॑र॒सेति॒गर्भ॑ऽरसा। निवि॑ध्दा॒नम॑स्वन्तः। निवि॒ध्देति॒निऽवि॑ध्दा। नम॑स्वन्त॒इत्। इदु॑पवा॒कं। उ॒प॒वा॒कमी॑युः। उ॒प॒वा॒कमित्यु॑प॒ऽवा॒कं। ई॒यु॒तिरिती॑युः॥  
यु॒क्तामा॒ता। मा॒तासी॑त्। आ॒सी॒ध्दु॒रि। धु॒रिदक्षि॑णायाः। दक्षि॑णाया॒अति॑ष्ठत्। अति॑ष्ठ॒द्गर्भः॑। गर्भो॑वृज॒नीषु॑। वृ॒ज॒नीष्व॒न्तः। अ॒न्तरित्य॒न्तः॥ अमी॑मेद्व॒त्सः। व॒त्सोअनु॑। अनु॒गां। गाम॑पश्यत्। अ॒प॒श्यद्वि॒श्वरू॒प्यं॑। वि॒श्व॒रू॒प्यं॑त्रि॒षु। वि॒श्व॒रू॒प्यख१॒॑मिति॑वि॒श्व॒ऽरू॒प्यं॑। त्रि॒षुयोज॑नेषु। यो॑जने॒ष्विति॒योज॑नेषु॥  
ति॒स्रोमा॒तॄः। मा॒तॄस्त्रीन्। त्रीन्पि॒तॄन्। पि॒तॄन्बिभ्र॑त्। बिभ्र॒देकः॑। एक॑ऊ॒ध्वः। ऊ॒ध्वस्त॑स्थौ। त॒स्थौ॒न। नें। ई॒मव॑। अव॑ग्लापयन्ति। ग्ल॒प॒य॒न्तीति॑ग्लपयन्ति॥ म॒न्त्रय॑न्तेदि॒वः। दि॒वोअ॒मुष्य॑। अ॒मुष्य॑पृ॒ष्ठे। पृ॒ष्ठेवि॑श्व॒विदं॑। वि॒श्व॒विदं॑वा॒चं। वि॒श्व॒विद॒मिति॑वि॒श्व॒ऽविदं॑। वाच॒मवि॑श्वमिन्वां। अवि॑श्वमिन्वा॒मित्यमि॑श्वऽमिन्वां॥ 15 ॥  
द्वाद॑शारन्न॒हि। द्वाद॑शार॒मिति॒द्वाद॑शऽअरं। न॒हितत्। तज्जरा॑य। जरा॑य॒वर्व॑र्ति। वर्व॑र्तिच॒क्रं। च॒क्रम्परि॑। परि॒द्यां। द्यामृ॒तस्य॑। ऋ॒तस्येत्यृ॒तस्य॑॥ आपु॒त्राः। पु॒त्राअ॑ग्ने। अ॒ग्ने॒मि॒थु॒नासः॑। मि॒थु॒नासो॒अत्र॑। अत्र॑स॒प्त। स॒प्तश॒तानि॑। श॒तानि॑विंश॒तिं। वि॒शं॒तिञ्च॑। च॒त॒स्थुः॒। त॒स्थु॒रिति॑तस्थुः॥  
पञ्च॑पादम्पि॒तरं॑। पञ्च॑पाद॒मिति॒पञ्च॑ऽपादं। पि॒तरं॒द्वाद॑शाकृतिं। द्वाद॑शाकृतिन्दि॒वः। द्वाद॑शाकृति॒मिति॒द्वाद॑शऽआकृतिं। दि॒वआ॑हुः। आ॒हुः॒परे॑। परे॒अर्धे॑। अर्धे॑पु॒री॒षिणं॑। पु॒री॒षिण॒मिति॑पु॒री॒षिणं॑॥ अथे॒मे। इ॒मेअ॒न्ये। अ॒न्यउप॑रे। उप॑रेविचक्ष॒णं। वि॒च॒क्ष॒णंस॒प्तच॑क्रे। वि॒च॒क्ष॒णमिति॑वि॒ऽच॒क्ष॒णं। स॒प्तच॑क्रे॒षळ॑रे। स॒प्तच॑क्र॒इति॑स॒प्तऽच॑क्रे। षळ॑रआहुः। षळ॑र॒इति॒षट्ऽअ॑रे। आ॒हु॒रर्पि॑तं। अर्पि॑त॒मित्यर्पि॑तं॥  
पञ्चा॑रेच॒क्रे। पञ्चा॑र॒इति॒पञ्च॑ऽअरे। च॒क्रेप॑रि॒वर्त॑माने। प॒रि॒वर्त॑माने॒तस्मि॑न्। प॒रि॒वर्त॑मान॒इति॑प॒रि॒ऽवर्त॑माने। तस्मि॒न्नात॑स्थुः। आत॑स्थुः। त॒स्थु॒र्भुव॑नानि। भुव॑नानि॒विश्वा॑। विश्वेति॒विश्वा॑॥ तस्य॒न। नाक्षः॑। अक्षः॑स्त॒प्य॒ते॒। त॒प्य॒ते॒भूरि॑भारः। भूरि॑भारस्स॒नात्। भूरि॑भार॒इति॒भूरि॑ऽभारः। स॒नादे॒व। ए॒वन। नशी॑र्यते। शी॒र्य॒ते॒सना॑भिः। सना॑भि॒रिति॒सऽना॑भिः॥  
सने॑मिच॒क्रं। सने॒मीति॒सऽने॑मि। च॒क्रम॒जरं॑। अ॒जरं॒वि। विवा॑वृते। वा॒वृ॒त॒उ॒त्त॒नायां॑। व॒वृ॒त॒इति॑ववृते। उ॒त्ता॒नायां॒दश॑। दश॑यु॒क्ताः। यु॒क्ताव॑हन्ति। व॒ह॒न्तीति॑वहन्ति॥ सूर्य॑स्य॒चक्षुः॑। चक्षू॒रज॑सा। रज॑सैति। ए॒त्यावृ॑तं। आवृ॑तं॒तस्मि॑न्। आवृ॑त॒मित्याऽवृ॑तं। तस्मि॒न्नार्पि॑ता। आर्पि॑ता॒भुव॑नानि। भुव॑नानि॒विश्वा॑। विश्वेति॒विश्वा॑॥  
सा॒कं॒जानां॑स॒प्तथं॑। सा॒कं॒जाना॒मिति॑सा॒कं॒ऽजानां॑। स॒प्तथ॑माहुः। आ॒हु॒रे॒क॒जं। ए॒क॒जंषट्। ए॒क॒जमित्ये॑क॒ऽजं। षळित्। इद्य॒माः। य॒माऋष॑यः। ऋष॑योदेव॒जाः। दे॒व॒जाइति॑। दे॒व॒जाइति॑दे॒व॒ऽजाः। इतीतीति॑॥ तेषा॑मि॒ष्टानि॑। इ॒ष्टानि॒विहि॑तानि। विहि॑तानिधाम॒शः। विहि॑ता॒नीति॒विऽहि॑तानि। धा॒म॒शस्था॒त्रे। धा॒म॒शइति॑धा॒म॒ऽशः। स्था॒त्रेरे॑जन्ते। रे॒ज॒न्ते॒विकृ॑तानि। विकृ॑तानिरूप॒शः। विकृ॑ता॒नीति॒विऽकृ॑तानि। रू॒प॒शइति॑रू॒प॒ऽशः॥ 16॥  
स्त्रिय॑स्स॒तीः। स॒तीस्तान्। ताँउ॑मे। ऊँ॒इत्यूँ॑। मे॒पुं॒सः। पुं॒सआ॑हुः। आ॒हुः॒पश्य॑त्। पश्य॑दक्ष॒ण्वान्। अ॒क्ष॒ण्वान्न। अ॒क्ष॒ण्वान्नइत्य॒क्ष॒ण्ऽवान्। नवि। विचे॑तत्। चे॒त॒द॒न्धः। अ॒न्धइत्य॒न्धः॥ क॒विर्यः। यःपु॒त्रः। पु॒त्रस्सः। सईं॑। ई॒माचि॑केत। आचि॑केत। चि॒के॒त॒यः। यस्ता। तावि॑जा॒नात्। वि॒जा॒नात्सः। वि॒जा॒नादिति॑वि॒ऽजा॒नात्। सपि॒तुः। पि॒तुष्पि॒ता। पि॒तास॑त्। अ॒स॒दित्य॑सत्॥  
अ॒वःपरे॑ण। परे॑णप॒रः। प॒रए॒ना। ए॒नाव॑रेण। अव॑रेणप॒दा। प॒दाव॒त्सं। व॒त्सम्बिभ्र॑ती। बिभ्र॑ती॒गौः। गौरुत्। उद॑स्थात्। अ॒स्था॒दित्य॑स्थात्॥ साक॒ध्रीची॑। क॒ध्रीची॒कं। कंस्वि॑त्। स्वि॒दर्धं॑। अर्धं॒परा॑। परा॑गात्। अ॒गा॒त्क्व॑। क्व॑स्वित्। स्वि॒त्सू॒ते। सू॒तेन॒हि। न॒हियू॒थे। यू॒थेअ॒न्तः। अ॒न्तरित्य॒न्तः॥  
अ॒वःपरे॑ण। परे॑णपि॒तरं॑। पि॒तरं॒यः। योअ॑स्य। अ॒स्या॒नु॒वेद॑। अ॒नु॒वेद॑प॒रः। अ॒नु॒वेदेत्य॑नु॒ऽवेद॑। प॒रए॒ना। ए॒नाव॑रेण। अव॑रेणेत्यवरेण॥ क॒वी॒यमा॑नः॒कः। क॒वि॒य॒मा॑न॒इति॑क॒वि॒ऽयमा॑नः। कइ॒ह। इ॒हप्र। प्रवो॑चत्। वो॒च॒द्दे॒वं। दे॒वम्मनः॑। मनः॒कुतः॑। कुतो॒अधि॑। अधि॒प्रजा॑तं। प्रजा॑त॒मिति॒प्रऽजा॑तं॥  
येअ॒र्वाञ्चः॑। अ॒र्वाञ्च॒स्तान्। ताँउ॒परा॑चः। ऊँ॒इत्यूँ॑। परा॑चआहुः। आ॒हु॒र्ये। येपरा॑ञ्चः। परा॑ञ्च॒स्तान्। ताँउ॑अ॒र्वाचः॑। ऊँ॒इत्यूँ॑। अ॒र्वाच॑आहुः। आ॒हु॒रित्या॑हुः॥ इन्द्र॑श्च। च॒या। याच॒क्रथुः॑। च॒क्रथु॑स्सोम। सो॒म॒तानि॑। तानि॑धु॒रा। धु॒रान। नयु॒क्ताः। यु॒क्तारज॑सः। रज॑सोवहन्ति। व॒ह॒न्तीति॑वहन्ति॥  
द्वासु॑प॒र्णा। सु॒प॒र्णास॒युजा॑। सु॒प॒र्णॆति॑सु॒ऽप॒र्णा। स॒युजा॒सखा॑या। स॒युजेति॑स॒ऽयुजा॑। सखा॑यासमा॒नं। स॒मा॒नंवृ॒क्षं। वृ॒क्षम्परि॑। परि॑षस्वजाते। स॒स्व॒जा॒ते॒इति॑सस्वजाते॥ तयो॑र॒न्यः। अ॒न्यःपिप्प॑लं। पिप्प॑लंस्वा॒दु। स्वा॒द्वत्ति॑। अ॒त्त्यन॑श्नन्। अन॑श्नन्न॒न्यः। अ॒न्योअ॒भि। अ॒भिचा॑कशीति। चा॒क॒शी॒तीति॑चाकशीति॥ 17॥  
यत्रा॑सु॒प॒र्णा। सु॒प॒र्णाअ॒मृत॑स्य। सु॒प॒र्णाइतिसु॒ऽप॒र्णाः। अ॒मृ॒त॑स्यभा॒गं। भा॒गमनि॑मेषं। अनि॑मेषंवि॒दथा॑। अनि॑मेष॒मित्यनि॑ऽमेषं। वि॒दथा॑भि॒स्वर॑न्ति। अ॒भि॒स्वर॒न्तीत्य॑भि॒ऽस्वर॑न्ति॥ इ॒नोविश्व॑स्य। विश्व॑स्य॒भुव॑नस्य। भुव॑नस्यगो॒पाः। गो॒पास्सः। समा॑। मा॒धीरः॑। धीरः॒पाकं॑। पाक॒मत्र॑। अत्रावि॑वेश। आवि॑वेश। वि॒वे॒शेति॑विवेश॥  
यस्मि॑न्वृ॒क्षे। वृ॒क्षेम॒ध्वदः॑। म॒ध्वद॑स्सु॒प॒र्णाः। म॒ध्वद॒इति॑म॒धु॒ऽअदः॑। सु॒प॒र्णानि॑वि॒शन्ते॑। सु॒प॒र्णाइतिसु॒ऽप॒र्णाः नि॒वि॒शन्ते॒सुव॑ते। नि॒वि॒शन्त॒इति॑नि॒ऽवि॒शन्ते॑। सुव॑तेच। चाधि॑। अधि॒विश्वे॑। विश्व॒इति॒विश्वे॑॥ तस्येत्। इदा॑हुः। आ॒हुः॒पिप्प॑लं। पिप्प॑लंस्वा॒दु। स्वा॒द्वग्रे॑। अग्रे॒तत्। तन्न। नोत्। उन्न॑शत्। न॒श॒द्यः। यःपि॒तरं॑। पि॒तर॒न्न। नवेद॑। वेदेति॒वेद॑॥  
यद्गा॑य॒त्रे। गा॒य॒त्रेअधि॑। अधि॑गाय॒त्रं। गा॒य॒त्रमाहि॑तं। आहि॑तं॒त्रैष्टु॑भात्। आहि॑त॒मित्याऽहि॑तं। त्रैष्टु॑भाद्वा। त्रैस्तु॑भा॒दिति॒त्रैस्तु॑भात्। वा॒त्रैष्टु॑भं। त्रैष्टु॑भन्नि॒रत॑क्षत। त्रैस्तु॑भ॒मिति॒त्रैस्तु॑भं। नि॒रत॑क्ष॒तेति॑निः॒ऽअत॑क्षत॥ यद्वा॑। वा॒जग॑त्। जग॒ज्जग॑ति। जग॒त्याहि॑तं। आहि॑तम्प॒दं। आहि॑त॒मित्याऽहि॑तं। प॒दंये। यइत्। इत्तत्। तद्वि॒दुः। वि॒दुस्ते। तेअ॑मृत॒त्वं। अ॒मृ॒त॒त्वमा॑नशुः। अ॒मृ॒त॒त्वमित्य॑मृ॒त॒ऽत्वं। आ॒न॒शुरित्या॑न॒शुः॥  
गा॒य॒त्रेण॒प्रति॑। प्रति॑मिमिते। मि॒मि॒ते॒अ॒र्कं। अ॒र्कम॒र्केण॑। अ॒र्केण॒साम॑। साम॒त्रैष्टु॑भेन। त्रैष्टु॑भेनवा॒कं। त्रैस्तु॑भे॒नेति॒त्रैस्तु॑भेन। वा॒कमिति॑वा॒कं॥ वा॒केन॑वा॒कं। वा॒कन्द्वि॒पदा॑। द्वि॒पदा॒चतु॑ष्पदा। द्वि॒पदेति॑द्वि॒ऽपदा॑। चतु॑ष्पदा॒क्षरे॑ण। चतुः॑प॒देति॒चतुः॑ऽपदा। अ॒क्षरे॑णमिमते। मि॒म॒ते॒स॒प्त। स॒प्तवाणीः॑। वाणी॒रिति॒वाणीः॑॥  
जग॑ता॒सिन्धुं॑। सिन्धुं॑दि॒वि। दि॒व्य॑स्तभायत्। अ॒स्त॒भा॒य॒द्र॒थं॒त॒रे। र॒थं॒त॒रेसूर्यं॑। र॒थं॒त॒रइति॑र॒थं॒ऽत॒रे। सूर्यं॒परि॑। पर्य॑पश्यत्। अ॒प॒श्यदित्य॑पश्यत्॥ गा॒य॒त्रस्य॑स॒मिधः॑। स॒मिध॑स्ति॒स्रः। स॒मिध॒इति॑सं॒ऽइधः॑। ति॒स्रआ॑हुः। आ॒हु॒स्ततः॑। ततो॑म॒ह्ना। म॒ह्नाप्र। प्ररि॑रिचे। रि॒रि॒चेम॒हि॒त्वा। म॒हि॒त्वेति॑म॒हि॒ऽत्वा॥ 18॥  
उप॑ह्वये। ह्व॒ये॒सु॒दुघां॑। सु॒दुघां॑धे॒नुं। सु॒दुघा॒मिति॑सु॒ऽदुघां॑। धे॒नुमे॒तां। ए॒तांसु॒हस्तः॑। सु॒हस्तो॑गो॒धुक्। सु॒हस्त॒इति॑सु॒ऽहस्तः॑। गो॒धुगु॒त। गो॒धुगिति॑गो॒ऽधुक्। उ॒तदो॑हत्। दो॒ह॒दै॒नां॒। ए॒ना॒मित्ये॑नां॥ श्रेष्ठं॑स॒वं। स॒वंस॑वि॒ता। स॒वि॒तासा॑विषत्। सा॒वि॒ष॒न्नः॒। नो॒भी॑ध्दः। अभी॑ध्दोघ॒र्मः। अभी॑ध्द॒इत्य॒भिऽइ॑ध्दः। घ॒र्मस्तत्। तदु॒षु। ऊँ॒इत्यूँ॑। सुप्र। प्रवो॑चं। वो॒च॒मिति॑वोचं॥  
हि॒ङ्कृ॒ण्व॒तीव॑सु॒पत्नी॑। हि॒ङ्कृ॒ण्वतीति॑हि॒ङ्ऽकृ॒ण्व॒ति। व॑सु॒पत्नी॒वसू॑नां। व॒सु॒पत्नीति॑व॒सु॒ऽपत्नी॑। वसू॑नांव॒त्सं। व॒त्समि॒च्छन्ती॑। इ॒च्छन्ती॒मन॑सा। मन॑सा॒भि। अ॒भ्यागा॑त्। आगा॑त्। अ॒गा॒दित्य॑गात्॥ दु॒हाम॒श्विभ्यां॑। अ॒श्विभ्या॒पयः॑। अ॒श्विभ्या॒मित्य॒श्विऽभ्यां॑। पयो॑अ॒घ्य्ना। अ॒घ्न्येयं। इ॒यंसा। साव॑र्धतां। व॒र्ध॒ताम्म॒ह॒ते। म॒ह॒तेसौभ॑गाय। सौभ॑गा॒येति॒सौभ॑गाय॥  
गौर॑मीमेत्। अ॒मि॒मे॒दनु॑। अनु॑व॒त्सं। व॒त्सम्मि॒षन्तं॑। मि॒षन्तं॑मू॒र्धानं॑। मू॒र्धानं॒हिङ्। हिङ्ग॑कृणॊत्। अ॒कृ॒णॊ॒न्मोत॒वै। मोत॒वाउ॑। ऊँ॒इत्यूँ॑॥ सृक्वा॑णङ्घ॒र्मं। घ॒र्मम॒भि। अ॒भिवा॑वशा॒ना। वा॒व॒शा॒नामिमा॑ति। मिमा॑तिमा॒युं। मा॒युम्पय॑ते। पय॑ते॒पयो॑भिः। पयो॑भि॒रिति॒पयः॑ऽभिः॥  
अ॒यंसः। सशि॑ङ्क्ते। शि॒ङ्क्ते॒येन॑। येन॒गौः। गौर॒भीवृ॑ता। अ॒भीवृ॑ता॒मिमा॑ति। अ॒भिवृ॒तेत्य॒भिऽवृ॑ता। मिमा॑तिमा॒युं। मा॒युन्ध्व॒सनौ॑। ध्व॒सना॒वधि॑। अधि॑श्रि॒ता। श्रि॒तेति॑श्रि॒ता॥ साचि॒त्तिभिः॑। चि॒त्तिभि॒र्नि। चि॒त्तिभि॒रिति॑चि॒त्तिऽभिः॑। निहि। हिच॒कार॑। च॒कार॒मर्त्यं॑। मर्त्यं॑वि॒द्युत्। वि॒द्युद्भव॑न्ती। वि॒द्युदिति॑वि॒ऽद्युत्। भव॑न्ती॒प्रति॑। प्रति॑व॒व्रिं। व॒व्रिमौ॑हत। औ॒ह॒तेत्यौ॑हत॥  
अनच्छ॑ये। श॒ये॒तु॒रगा॑तु। तु॒रगा॑तुजी॒वं। तु॒रगा॒त्विति॑तु॒रऽगा॑तु। जी॒वमेज॑त्। एज॑ध्रु॒वं। ध्रु॒वम्मध्ये॑। मध्य॒आप॒स्त्यानां॑। आप॒स्त्यानां॑। प॒स्त्या॑ना॒मिति॑प॒स्त्यानां॑॥ जी॒वोमृ॒तस्य॑। मृ॒तस्य॑चरति। च॒र॒ति॒स्व॒धाभिः॑। स्व॒धाभि॒रम॑र्त्यः। अम॑र्त्यो॒मर्त्ये॑न। मर्त्ये॑ना॒सयो॑निः। सयो॑नि॒रिति॒सऽयो॑निः॥ 19॥  
अप॑श्यङ्गो॒पां। गो॒पामनि॑पद्यमानं। अनि॑पद्य॒मान॒माच॑। अनि॑पद्य॒मान॒मनि॑ऽपद्यमानं। आच॑। च॒परा॑। परा॑च। च॒प॒थिभिःः॑। ह॒विष॑। । प॒थिभि॒श्चर॑न्तं। प॒थिभि॒रिति॑प॒थिऽभिः॑। चर॑न्त॒मिति॒चर॑न्तं॥ सस॒ध्रीचीः॑। स॒ध्रीची॒स्सः। सवि। ताह॒विषः॑। ह॒विषषूचीः॑। वि॒षूची॒र्वसा॑नः। वसा॑न॒आव॑रीवर्ति। आव॑रीवर्ति। व॒री॒व॒र्ति॒भुव॑नेषु। भुव॑नेष्व॒न्तः। अ॒न्तरित्य॒न्तः॥  
यईं॑। ईं॒च॒कार॑। च॒कार॒न। नसः। सोअ॒स्य। अ॒स्यवे॑द। वे॒द॒यः। यईं॑। ईं॒द॒दर्श॑। द॒दर्श॒हिरु॑क्। हिरु॒गित्। इन्नु। नुतस्मा॑त्। तस्मा॒दिति॒तस्मा॑त्॥ समा॒तुः। मा॒तुर्योना॑। योना॒परि॑वीतः। परि॑वीतोअ॒न्तः। अ॒न्तर्ब॑हुप्र॒जाः। ब॒हुप्र॒जानिर्ऋ॑तिं। ब॒हु॒प्र॒जाइति॑ब॒हु॒ऽप्र॒जाः। निर्ऋ॑ति॒मावि॑वेश। निर्ऋ॑ति॒मिति॒निःऽऋ॑तिं। आवि॑वेश। वि॒वे॒शेति॑विवेश॥  
द्यौर्मे। मे॒पि॒ता। पि॒ताज॑नि॒ता। ज॒नि॒तानाभिः॑। नाभि॒रत्र॑। अत्र॒बन्धुः॑। बन्धु॑र्मे। मे॒मा॒ता। मा॒तापृ॑थि॒वी। पृ॒थि॒वीम॒ही। म॒हीयं। इ॒यमिती॒यं॥ उ॒त्ता॒नयो॑श्च॒म्वोः॑। च॒म्वो॒३॒॑र्योनिः॑। योनि॑र॒न्तः। अ॒न्तरत्र॑। अत्रा॑पि॒ता। पि॒तादु॑हि॒तुः। दु॒हि॒तुर्गर्भं॑। गर्भ॒माधा॑त्। आधा॑त्। अ॒धा॒दित्य॑धात्॥  
पृ॒च्छामि॑त्वा। त्वा॒परं॑। पर॒मन्तः॑। अन्तः॑पृ॒थि॒व्याः। पृ॒थि॒व्याःपृ॒च्छामि॑। पृ॒च्छामि॒यत्र॑। यत्र॒भुव॑नस्य। भुव॑नस्य॒नाभिः॑। नाभि॒रिति॒नाभिः॑॥ पृ॒च्छामि॑त्वा। त्वा॒वृष्णः॑। वृष्णो॒अश्व॑स्य। अश्व॑स्य॒रेतः॑। रेतः॑पृ॒च्छामि॑। पृ॒च्छामि॑वा॒चः। वा॒चःप॑र॒मं। प॒र॒मंव्यो॑म। व्यो॒३॒॑मेति॒विऽओ॑म॥  
इ॒यंवेदिः॑। वेदिः॒परः॑। परो॒अन्तः॑। अन्तः॑पृथि॒व्याः। पृ॒थि॒व्याअ॒यं। अ॒यंय॒ज्ञः। य॒ज्ञोभुव॑नस्य। भुव॑नस्य॒नाभिः॑। नाभि॒रिति॒नाभिः॑॥ अ॒यंसोमः॑। सोमो॒वृष्णः॑। वृष्णो॒अश्व॑स्य। अश्व॑स्य॒रेतः॑। रेतो॑ब्र॒ह्मा। ब्र॒ह्मायं। अ॒यंवा॒चः। वा॒चःप॑र॒मं। प॒र॒मंव्यो॑म। व्यो३॒॑मेति॒विऽओ॑म॥ 20॥  
स॒प्तार्ध॑ग॒र्भा। अ॒र्ध॒ग॒र्भाभुव॑नस्य। अ॒र्ध॒ग॒र्भाइत्य॑र्ध॒ऽग॒र्भाः। भुव॑नस्य॒रेतः॑। ऱेतो॒विष्णॊः॑। विष्णॊ॑स्तिष्ठन्ति। ति॒ष्ठ॒न्ति॒प्र॒दिशा॑। प्र॒दिशा॒विध॑र्मणि। प्र॒दिशेति॑प्र॒ऽदिशा॑। विध॑र्म॒णीति॒विऽध॑र्मणि॥ तेधी॒तिभिः॑। धी॒तिभि॒र्मन॑सा। धीतिभिरितिधीतिऽभिः। मन॑सा॒ते। तेवि॑प॒श्चितः॑। वि॒पश्चि॒तःपरि॑भुवः। वि॒प॒श्चित॒इति॑वि॒पः॒ऽचितः॑। परि॒भुवः॑परि॑। प॒रि॒भुव॒इति॑प॒रि॒ऽभुवः॑। परि॑भवन्ति। भ॒व॒न्ति॒वि॒श्वतः॑। वि॒श्वत॒इति॑वि॒श्वतः॑॥  
नवि। विजा॑नामि। जा॒ना॒मि॒यदि॑व। यदि॑वे॒दं। यदि॒वेति॒यत्ऽइ॑व। इ॒दमस्मि॑। अस्मि॑नि॒ण्यः। नि॒ण्यस्सन्न॑ध्दः। सन्न॑ध्दोमनसा। सन्न॑ध्द॒इति॒संऽन॑ध्दः। मन॑साचरामि। च॒रा॒मीति॑चरामि॥ य॒दामा॑। माग॑न्। आग॑न्। अग॑न्प्रथम॒जाः। प्र॒थ॒म॒जाऋ॒तस्य॑। प्र॒थ॒म॒जाइति॑प्र॒थ॒म॒ऽजाः। ऋ॒तस्यात्। आदित्। इद्वा॒चः। वा॒चोअ॑श्नुते। अ॒श्नु॒ते॒भा॒गं। भा॒गम॒स्याः। अ॒स्याइत्य॒स्याः॥  
अपा॒ङ्प्राङ्। प्राङे॑ति। ए॒ति॒स्व॒धया॑। स्व॒धया॑गृभी॒तः। गृ॒भी॒तोम॑र्त्यः। अम॑र्त्यो॒मर्त्ये॑न। मर्त्ये॑ना॒सयो॑निः। सयो॑नि॒रिति॒सऽयो॑निः॥ ताश॑श्वन्ता। शश्व॑न्ताविषू॒चीना॑। वि॒षू॒चीना॑वि॒यन्ता॑। वि॒यन्ता॒नि। वि॒यन्तेति॑वि॒ऽयन्ता॑। न्य१॒॑न्यं। अ॒न्यञ्चि॒क्युः। चि॒क्युर्न। ननि। निचि॑क्युः। चि॒क्यु॒र॒न्यं। अ॒न्यमित्य॒न्यं॥  
ऋ॒चोअ॒क्षरे॑। अ॒क्षरे॑पर॒मे। प॒र॒मेव्यो॑मन्। व्यो॑म॒न्यस्मि॑न्। व्यो॑म॒न्निति॒विऽओ॑मन्। यस्मि॑न्दे॒वाः। दे॒वाअधि॑। अधि॒विश्वे॑। विश्वे॑निषे॒दुः। नि॒से॒दुरिति॑नि॒ऽसे॒दुः॥ यस्तत्। तन्न। नवेद॑। वेद॒किं। किमृ॒चा। ऋ॒चाक॑रिष्यति। क॒रि॒ष्य॒ति॒ये। यइत्। इत्तत्। तद्वि॒दुः। वि॒दुस्ते। तइ॒मे। इ॒मेसं। समा॑सते। आ॒स॒त॒इत्या॑सते॥  
सू॒य॒व॒साद्भग॑वती। सु॒य॒व॒सादिति॑सु॒य॒व॒स॒ऽअत्। भग॑वती॒हि। भग॑व॒तीति॒भग॑ऽवती। हिभू॒याः। भू॒याअथो॑। अथो॑व॒यं। अथो॒इत्यथो॑। व॒यम्भग॑वन्तः। भग॑वन्तस्याम। भग॑वन्त॒इति॒भग॑ऽवन्तः। स्या॒मेति॑स्याम॥ अ॒ध्दितृणं॑। तृण॑मघ्न्ये। अ॒घ्न्ये॒वि॒श्व॒दानीं॑। वि॒श्व॒दानीं॒पिब॑। वि॒श्व॒दानी॒मिति॑वि॒श्व॒ऽदानीं॑। पिब॑शु॒ध्दं। शु॒ध्दमु॑द॒कं। उ॒द॒कमा॒चर॑न्ती। आ॒चर॒न्तीत्या॒ऽचर॑न्ती ॥21॥  
गौ॒रीर्मि॑माय। मि॒मा॒य॒स॒लि॒लानि॑। स॒लि॒लानि॒तक्ष॑ती। तक्ष॒त्येक॑पदी। एक॑पदीद्वि॒पदी॑। एक॑प॒दीत्येक॑ऽपदी। द्वि॒पदी॒सा। द्वि॒पदीति॑द्वि॒ऽपदी॑। साचतु॑ष्पदी। चतु॑ष्प॒दीति॒चतुः॑ऽपदी॥ अ॒ष्टाप॑दी॒नव॑पदी। अ॒ष्टाप॒दीत्य॒ष्टाऽप॑दी। नव॑पदीबभू॒वुषी॑। नव॑प॒दीति॒नव॑ऽपदी। बभू॒वुषी॑स॒हस्रा॑क्षरा। स॒हस्रा॑क्षरापर॒मे। स॒हस्रा॑क्ष॒रेति॑स॒हस्र॑ऽअक्षरा। प॒र॒मेव्यो॑मन्। व्यो॑म॒न्निति॒विऽओ॑मन्॥  
तस्या॑स्समु॒द्राः। स॒मु॒द्राअधि॑। अधि॒वि। विक्ष॑रन्ति। क्ष॒र॒न्ति॒तेन॑। तेन॑जीवन्ति। जी॒व॒न्ति॒प्र॒दिशः॑। प्र॒दिश॒श्चत॑स्रः। प्र॒दिश॒इति॑प्र॒ऽदिशः॑। चत॑स्र॒इति॒चत॑स्रः॥ ततः॑क्षरति। क्ष॒र॒त्य॒क्षरं॑। अ॒क्षरं॒तत्। तद्विश्वं॑। विश्व॒मुप॑। उप॑जीवति। जी॒व॒तीति॑जीवति॥  
श॒क॒मयं॑धू॒मं। श॒क॒मय॒मिति॑श॒क॒ऽमयं॑। धू॒ममा॒रात्। आ॒राद॑पश्यं। अ॒प॒श्यं॒वि॒षू॒वता। वि॒षू॒वता॑प॒रः। वि॒षू॒वतेति॑वि॒षू॒ऽवता॑। प॒रए॒ना। ए॒नाव॑रेण। अव॑रे॒णॆत्यव॑रेण॥ उ॒क्षाणं॒पृश्निं॑। पृश्नि॑मपचन्त। अ॒प॒च॒न्त॒वी॒राः। वी॒रास्तानि॑। तानि॒धर्मा॑णि। धर्मा॑णिप्रथ॒मानि॑। प्र॒थ॒मान्या॑सन्। आ॒स॒न्नित्या॑सन्॥  
त्रयः॑के॒शिनः॑। के॒शिन॑ऋ॒तु॒था। ऋ॒तु॒थावि। ऋ॒तु॒थेत्यृ॑तु॒ऽथा। विच॑क्षते। च॒क्ष॒ते॒सं॒व॒त्स॒रे। सं॒व॒त्स॒रेव॑पते। व॒प॒त॒एकः॑। एक॑एषां। ए॒षा॒मित्ये॑षां॥ विश्व॒मेकः॑। एको॑अ॒भि। अ॒भिच॑ष्टॆ। च॒ष्टे॒शची॑भिः। शची॑भि॒र्ध्राजिः॑। ध्राजि॒रेक॑स्य। एक॑स्यददृशे। द॒दृ॒शे॒न। नरू॒पं। रू॒पमिति॑रू॒पं॥  
च॒त्वारि॒वाक्। वाक्परि॑मिता। परि॑मिताप॒दानि॑। परि॑मि॒तेति॒परि॑ऽमिता। प॒दानि॒तानि॑। तानि॑विदुः। वि॒दु॒र्ब्रा॒ह्म॒णाः। ब्रा॒ह्म॒णाये। येम॑नी॒षिणः॑। म॒नी॒षिण॒इति॑म॒नी॒षिणः॑॥ गुहा॒त्रीणि॑। त्रीणि॒निहि॑ता। निहि॑ता॒न। निहि॒तेति॒निऽहि॑ता। नेङ्ग॑यन्ति। इ॒ङ्ग॒य॒न्ति॒तु॒रीयं॑। तु॒रीयं॑वा॒चः। वा॒चोम॑नु॒ष्याः। म॒नुष्या॑वदन्ति। व॒द॒न्तीति॑वदन्ति॥  
इन्द्रं॑मि॒त्रंवरु॑णम॒ग्निमा॑हुः॒रथो॑। अथो॑दि॒व्यः। अथो॒इत्यथो॑। दि॒व्यस्सः। ससु॑प॒र्णः। सु॒प॒र्णोग॒रुत्मा॑न्। सु॒प॒र्णइति॑सु॒ऽप॒र्णः। ग॒रुत्मा॒निति॑ग॒रुत्मा॑न्॥ एकं॒सत्। सद्विप्राः॑। विप्रा॑ब॒हु॒धा। ब॒हु॒धाव॑दन्ति। व॒द॒न्त्य॒ग्निं। अ॒ग्निंय॒मं। य॒मम्मा॑त॒रिश्वा॑नं। मा॒त॒रिश्वा॑नमाहुः। आ॒हु॒रित्या॑हुः॥ 22॥  
कृ॒ष्णन्नि॒यानं॑। नि॒यानं॒हर॑यः। नि॒यान॒मिति॑नि॒ऽयानं॑। हर॑यस्सुप॒र्णाः। सु॒प॒र्णाअ॒पः। सु॒प॒र्णाइति॑सु॒ऽप॒र्णाः। अ॒पोवसा॑नाः। वसा॑ना॒दिवं॑। दिव॒मुत्। उत्प॑तन्ति। प॒त॒न्तीति॑पतन्ति॥ तआव॑वृत्रन्। आव॑वृत्रन्। अ॒व॒वृ॒त्रन्सद॑नात्। सद॑नादृ॒तस्य॑। ऋ॒तस्यात्। आदित्। इद्घृ॒तेन॑। घृ॒तेन॑पृथि॒वी। पृ॒थि॒वीवि। व्यु॑द्यते। उ॒द्य॒त॒इत्यु॑द्यते॥  
द्वाद॑शप्र॒धयः॑। प्र॒धय॑श्च॒क्रं। प्र॒धय॒इति॑प्र॒ऽधयः॑। च॒क्रमेकं॑। एकं॒त्रीणि॑। त्रीणि॒नभ्या॑नि। नभ्या॑नि॒कः। कउ॒तत्। ऊँ॒इत्यूँ॑। तच्चि॒केत॑। चि॒के॒तेति॑चिकेत॥ तस्मि॑न्त्सा॒कं। सा॒कन्त्रि॑श॒ताः। त्रि॒श॒तान। त्रि॒श॒ताइति॑त्रि॒ऽश॒ताः। नशं॒कवः॑। शं॒कवो॑र्पि॒ताः। अ॒र्पि॒ताष्ष॒ष्टिः। ष॒ष्टिर्न। नच॑लाच॒लासः॑। च॒ला॒च॒लास॒इति॑च॒लाच॒लासः॑॥  
यस्ते॑। ते॒स्तनः॑। स्तन॑श्शश॒यः। श॒श॒योयः। योम॑यो॒भूः। म॒यो॒भूर्येन॑। म॒यो॒भूरिति॑म॒यः॒ऽभूः। येन॒विश्वा॑। विश्वा॒पुष्य॑सि। पुष्य॑सि॒वार्या॑णि। वार्या॒णीति॒वार्या॑णि॥ योर॑त्न॒धाः। र॒त्न॒धाव॑सु॒वित्। र॒त्न॒धाइति॑र॒त्न॒ऽधाः। व॒सु॒विद्यः। व॒सु॒विदिति॑व॒सु॒ऽवित्। यस्सु॒दत्रः॑। सु॒दत्र॒स्सर॑स्वति। सु॒दत्र॒इति॑सु॒ऽदत्रः॑। सर॑स्वति॒तं। तमि॒ह। इ॒हधात॑वे। धात॑वेकः। क॒रिति॑कः॥  
य॒ज्ञेन॑य॒ज्ञं। य॒ज्ञम॑यजन्त। अ॒य॒ज॒न्त॒दे॒वाः। दे॒वास्तानि॑। तानि॒धर्मा॑णि। धर्मा॑णिप्रथ॒मानि॑। प्र॒थ॒मान्या॑सन्। आ॒स॒न्नित्या॑सन्॥ तेह॑। ह॒नाकं॑। नाकं॑महि॒मानः॑। म॒हि॒मान॑स्सचन्त। स॒च॒न्त॒यत्र॑। यत्र॒पूर्वे॑। पूर्वे॑सा॒ध्याः। सा॒ध्यास्सन्ति॑। सन्ति॑दे॒वाः। दे॒वाइति॑दे॒वाः।  
स॒मा॒नमे॒तत्। ए॒तदु॑द॒कं। उ॒द॒कमुत्। उच्च॑। चैति॑। एत्यव॑। अव॒च। चाह॑भिः। अह॑भि॒रित्यह॑ऽभिः॥ भूमिं॑प॒र्जन्याः॑। प॒र्जन्या॒जिन्व॑न्ति। जिन्व॑न्ति॒दिवं॑। दिवं॑जिन्वन्ति। जि॒न्व॒न्य॒ग्नयः॑। अ॒ग्नय॒इत्य॒ग्नयः॑॥  
दि॒व्यंसु॑प॒र्णं। सु॒प॒र्णंवा॑यसं। सु॒प॒र्णमिति॑सु॒ऽप॒र्णं। वा॒य॒सम्बृ॒हन्तं॑। बृ॒हन्त॑म॒पां। अ॒पाङ्गर्भं॑। गर्भं॑दर्श॒तं। द॒र्श॒तमोष॑धीनां। ओष॑धीना॒मित्योष॑धीनां॥ अ॒भी॒प॒तोवृ॒ष्टिभिः॑। वृ॒ष्टिभि॑स्त॒र्पय॑न्तं। वृ॒ष्टिभि॒रिति॑वृ॒ष्टिऽभिः॑। त॒र्पय॑न्तं॒सर॑स्वन्तं। सर॑स्वन्त॒मव॑से। अव॑सेजोहवीमि। जो॒ह॒वी॒मीति॑जोहवीमि॥ 23॥  
