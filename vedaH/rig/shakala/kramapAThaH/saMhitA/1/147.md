

  
क॒थाते॑। ते॒अ॒ग्ने॒। अ॒ग्ने॒शु॒चय॑न्तः। शु॒च॒य॑न्तआ॒योः। आ॒योर्द॑दा॒शुः। द॒दा॒शुर्वाजे॑भिः। वाजे॑भिराशुषा॒णाः। आ॒शु॒षा॒णाइत्या॑शु॒षा॒णाः॥ उ॒भेयत्। उ॒भेइत्यु॒भे। तो॒केतन॑ये। तो॒केइति॑तो॒के। तन॑ये॒दधा॑नाः। दधा॑नाऋ॒तस्य॑। ऋ॒तस्य॒साम॑न्। साम॑न्र॒णय॑न्त। र॒णय॑न्तदे॒वाः। दे॒वाइति॑दे॒वाः॥  
बोधा॑मे। मे॒अ॒स्य। अ॒स्यवच॑सः। वच॑सोयविष्ठ। य॒वि॒ष्ठ॒मंहि॑ष्ठस्य। मंहि॑ष्ठस्य॒प्रभृ॑तस्य। प्रभृ॑तस्यस्वधावः। प्रभृ॑त॒स्येति॒प्रऽभृ॑तस्य। स्व॒धा॒व॒इति॑स्वधाऽवः॥ पीय॑तित्वः। त्वो॒अनु॑। अनु॑त्वः। त्वो॒गृ॒णा॒ति॒। गृ॒णा॒ति॒व॒न्दारुः॑। व॒न्दारु॑स्ते। ते॒त॒न्वं॑। त॒न्वं॑वन्दे। व॒न्दे॒अ॒ग्ने॒। अ॒ग्न॒इत्य॑ग्ने॥  
येपा॒यवः॑। पा॒यवो॑मामते॒यं। मा॒म॒ते॒यन्ते॑। ते॒अ॒ग्ने॒। अ॒ग्ने॒पश्य॑न्तः। पश्य॑न्तोअ॒न्धं। अ॒न्धन्दु॑रि॒तात्। दु॒रि॒तादर॑क्षन्। दु॒रि॒तादिति॑दुः॒ऽइ॒तात्। अर॑क्ष॒न्नित्यर॑क्षन्॥ र॒र॒क्ष॒तान्। तान्त्सु॒कृतः॑। सु॒कृतो॑वि॒श्ववे॑दाः। सु॒कृत॒इति॑सु॒ऽकृतः॑। वि॒श्ववे॑दा॒दिप्स॑न्तः। वि॒श्ववे॑दा॒इति॑वि॒श्वऽवे॑दाः। दिप्स॑न्त॒इत्। इद्रि॒पवः॑। रि॒पवो॒न। नाह॑। अह॑देभुः। दे॒भु॒रिति॑देभुः॥  
योनः॑। नो॒अ॒ग्ने॒। अ॒ग्ने॒अर॑रिवान्। अर॑रिवाँअ॒घा॒युः। अ॒र॒रि॒वानित्य॑र॒रि॒ऽवान्। अ॒घा॒युर॑राती॒वा। अ॒घ॒युरित्य॑घ॒ऽयुः। अ॒रा॒ती॒वाम॒र्चय॑ति। अ॒रा॒तीवेत्य॑रा॒ति॒ऽवा। म॒र्चय॑तिद्व॒येन॑। द्व॒येने॑तिद्व॒येन॑॥ मन्त्रो॑गु॒रुः। गु॒रुःपुनः॑। पुन॑रस्तु। अ॒स्तु॒सः। सोअ॑स्मै। अ॒स्मा॒अनु॑। अनु॑मृक्षीष्ट। मृ॒क्षी॒ष्ट॒तन्वं॑। त॒न्वं॑दु॒रु॒क्तैः। दु॒रु॒क्तैरिति॑दुः॒ऽउ॒क्तैः॥  
उ॒तवा॑। वा॒यः। यस्स॑हस्य। स॒ह॒स्य॒प्र॒वि॒द्वान्। प्र॒वि॒द्वान्मर्तः॑। प्र॒वि॒द्वानिति॑प्र॒ऽवि॒द्वान्। मर्तो॒मर्तं॑। मर्तं॑म॒र्चय॑ति। म॒र्चय॑तिद्व॒येन॑। द्व॒येनेति॑द्व॒येन॑॥ अतः॑पाहि। पा॒हि॒स्त॒व॒मा॒नः॒। स्त॒व॒मा॒न॒स्तु॒वन्तं॑। स्तु॒वन्त॒मग्ने॑। अग्ने॒माकिः॑। माकि॑र्नः। नो॒दु॒रि॒ताय॑। दु॒रि॒ताय॑धायीः। दु॒रि॒तायेति॑दुः॒ऽइ॒ताय॑। धा॒यी॒रिति॑धायीः॥ 16॥  
