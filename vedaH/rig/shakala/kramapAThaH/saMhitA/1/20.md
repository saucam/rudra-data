

  
अ॒यन्दे॒वाय॑। दे॒वाय॒जन्म॑ने। जन्म॑ने॒स्तोमः॑। स्तोमो॒विप्रे॑भिः। विप्रे॑भिरास॒या। आ॒स॒येत्या॑स॒या॥ अका॑रिरत्न॒धात॑मः। र॒त्न॒धात॑म॒इति॑र॒त्न॒ऽधात॑मः॥  
यइन्द्रा॑य। इन्द्रा॑यव॒चो॒युजा॑। व॒चो॒युजा॑त॒त॒क्षुः। व॒चो॒युजेति॑व॒चः॒ऽयुजा॑। त॒त॒क्षुर्मन॑सा। मन॑सा॒ हरी॑। हरी॒इति॒हरी॑॥ शमी॑भिर्य॒ज्ञं। य॒ज्ञमा॑शत। आ॒श॒तेत्या॑शत॥  
तक्ष॒न्नास॑त्याभ्यां। नास॑त्याभ्यां॒परि॑ज्मानं। परि॑ज्मानंसु॒खं। परि॑ज्मान॒मिति॒परि॑ऽज्मानं। सु॒खंरथं॑। सु॒खमिति॑सु॒ऽखं। रथ॒मिति॒रथं॑॥ तक्ष॑न्धे॒नुं। धे॒नुंस॑ब॒र्दुघां॑। स॒ब॒र्दुघा॒मिति॑स॒बः॒ऽदुघां॑॥  
युवा॑नापि॒तरा॑। पि॒तरा॒पुनः॑। पुन॑स्स॒त्यम॑न्त्राः। पुन॒रिति॒पुनः॑। स॒त्यम॑न्त्राऋ॒जु॒यवः॑। स॒त्यम॑न्त्रा॒इति॑स॒त्यऽम॑न्त्राः। ऋ॒जु॒य॒व॒इत्यृ॑जु॒ऽयवः॑॥ ऋ॒भवो॑वि॒ष्टी। वि॒ष्ट्य॑क्रत। अ॒क्र॒तेत्य॑क्रत॥  
संवः॑। वो॒मदा॑सः। मदा॑सो अग्मत। अ॒ग्म॒तेन्द्रे॑ण। इन्द्रे॑णच। च॒म॒रुत्व॑ता। म॒रुत्व॒तेति॑म॒रुत्व॑ता॥ आ॒दि॒त्येभि॑श्च। च॒राज॑भिः। राज॑भि॒रिति॒राज॑ऽभिः॥ 1 ॥  
उ॒तत्यं। त्यञ्च॑म॒सं। च॒म॒सन्नवं॑। नवं॒त्वष्टुः॑। त्वष्टु॑र्दे॒वस्य॑। दे॒वस्य॒निष्कृ॑तं। निःकृ॑त॒मिति॒निःऽकृ॑तं॥ अक॑र्तच॒तुरः॑। च॒तुरः॒पुनः॑। पुन॒रिति॒पुनः॑॥  
तेनः॑। नो॒रत्ना॑नि। र॒त्ना॒नि॒ध॒त्त॒न॒। ध॒त्त॒न॒त्रिः। त्रिरासाप्ता॑नि। आसाप्ता॑नि। साप्ता॑निसुन्व॒ते। सु॒न्व॒तइति॑सु॒न्व॒ते॥ एक॑मेकंसुश॒स्तिभिः॑। एक॑मेक॒मित्येकं॑ऽएकं। सु॒श॒स्तिभि॒रिति॑सु॒श॒स्तिऽभिः॑॥  
अधा॑रयन्त॒वह्न॑यः। वह्न॒योभ॑जन्त। अभ॑जन्तसुकृ॒त्यया॑। सु॒कृ॒त्ययेति॑सु॒ऽकृ॒त्य॒या॑॥ भा॒गन्दे॒वेषु॑। दे॒वेषु॑य॒ज्ञियं॑। य॒ज्ञिय॒मिति॑य॒ज्ञियं॑॥ 2 ॥  
