

  
सो॒मानं॒स्वर॑णं। स्वर॑णङ्कृणुहि। कृ॒णु॒हिब्र॑ह्मणः। ब्र॑ह्मणस्पते। प॒त॒इति॑पते॥ क॒क्षीव॑न्तं॒यः। यऔ॑शि॒जः। औ॒शि॒जइत्यौ॑शि॒जः॥  
योरे॒वान्। रे॒वान्यः। योअ॑मीव॒हा। अ॒मी॒व॒हाव॑सु॒वित्। अ॒मी॒व॒हेत्य॑मी॒व॒ऽहा। व॒सु॒वित्पु॑ष्टि॒व॑र्धनः। व॒सु॒विदिति॑व॒सु॒ऽवित्। पु॒ष्टि॒वर्ध॑न॒इति॑पु॒ष्टि॒ऽवर्ध॑नः॥ सनः॑। न॒स्सि॒ष॒क्तु॒। सि॒ष॒क्तु॒यः॒। सि॒स॒क्त्विति॑सिसक्तु। यस्तु॒रः। तु॒रइति॑तु॒रः॥  
मानः॑। न॒श्शंसः॑। शंसो॒ अर॑रुषः। अर॑रुषोधू॒र्तिः। धू॒र्तिःप्रण॑क्। प्रण॒ङ्मर्त्य॑स्य। मर्त्य॒स्येति॒मर्त्य॑स्य॥ रक्षा॑णः। नो॒ब्र॒ह्म॒णः॒। ब्र॒ह्म॒ण॒स्प॒ते॒। प॒त॒इति॑पते॥  
सघ॑। घा॒वी॒रः। वी॒रोन। नरि॑ष्यति। रि॒ष्य॒ति॒यं। यमिन्द्रः॑। इन्द्रो॒ब्रह्म॑ण:। ब्रह्म॑ण॒स्पतिः॑। पति॒रिति॒पतिः॑॥ सोमो॑हि॒नोति॑। हि॒नोति॒मर्त्यं॑। मर्त्य॒मिति॒मर्त्यं॑॥  
त्वन्तं। त्वम्ब्र॑ह्मणः। ब्र॒ह्म॒ण॒स्प॒ते॒। प॒ते॒सोमः॑। सोम॒इन्द्रः॑। इन्द्र॑श्च। च॒मर्त्यं॑। मर्त्य॒मिति॒मर्त्यं॑॥ दक्षि॑णापातु। पा॒त्वंह॑सः। अंह॑स॒इत्यंह॑स:॥ 34 ॥  
सद॑स॒स्पतिं॑। पति॒मद्भु॑तं। अद्भु॑तम्प्रि॒यं। प्रि॒यमिन्द्र॑स्य। इन्द्र॑स्य॒काम्यं॑। काम्य॒मिति॒काम्यं॑॥ स॒निम्मे॒धां। मे॒धाम॑यासिषं। अ॒या॒सि॒षमित्या॑यासिषं॥  
यस्मा॑दृ॒ते। ऋ॒तेन। नसिध्य॑ति। सिध्य॑तिय॒ज्ञः। य॒ज्ञोवि॑प॒श्चितः॑। वि॒प॒श्चित॑श्च॒न। वि॒प॒श्चित॒इति॑वि॒पः॒ऽचितः॑। च॒नेति॑च॒न॥ सधी॒नां। धी॒नांयोगं॑। योग॑मिन्वति। इ॒न्व॒तीती॑न्वति॥  
आदृ॑ध्नोति। ऋ॒ध्नो॒ति॒ह॒विष्कृ॑तं। ह॒विष्कृ॑तं॒प्राञ्चं॑। ह॒विःकृ॑त॒मित्य॒विःऽकृ॑तं। प्राञ्चं॑कृणोति। कृ॒णॊ॒त्य॒ध्व॒रं। अ॒ध्व॒रमित्य॑ध्व॒रं॥ होत्रा॑दे॒वेषु॑। दे॒वेषु॑गच्छति। ग॒च्छ॒तीति॑गच्छति॥  
नरा॒शंसं॑सु॒धृष्ट॑मं। सु॒धृष्ट॑म॒मप॑श्यं। सु॒धृष्ट॑म॒मिति॑सु॒ऽधृष्ट॑मं। अप॑श्यंस॒प्रथ॑स्तमं। स॒प्रथ॑स्तम॒मिति॑स॒प्रथः॑ऽतमं॥ दि॒वोन। नसद्म॑मखसं। सद्म॑मखस॒मिति॒सद्म॑ऽमखसं॥ 35 ॥  
