

  
अस्तु॒श्रौष॑ट्। श्रौष॑ट्पु॒रः। पु॒रोअ॒ग्निं। अ॒ग्निन्धि॒या। धि॒याद॑धे। द॒ध॒आनु। आनु। नुतत्। तच्चर्धः॑। शर्धो॑दि॒व्यं। दि॒व्यंवृ॑णीमहे। वृ॒णी॒म॒ह॒इ॒न्द्र॒वा॒यू। इ॒न्द्र॒वा॒यूवृ॑णीमहे। इ॒न्द्र॒वा॒यूइती॑न्द्र॒ऽवा॒यू। वृ॒णी॒म॒ह॒इति॑वृणमहे॥ यध्द॑। ह॒क्रा॒णा। क्रा॒णावि॒वस्व॑ति। वि॒वस्व॑ति॒नाभा॑। नाभा॑सं॒दायि॑। सं॒दायि॒नव्य॑सी। सं॒दायीति॑सं॒ऽदायि॑। नव्य॒सीति॒नव्य॑सी॥ अध॒प्र। प्रसु। सूनः॑। न॒उप॑। उप॑यन्तु। य॒न्तु॒धी॒तयः॑। धी॒तयो॑दे॒वान्। दे॒वाँअच्छ॑। अच्छा॒न। नधी॒तयः॑। धी॒तय॒इति॑धी॒तयः॑॥  
यध्द॑। ह॒त्यत्। त्यन्मि॒त्रावरु॑णौ। मि॒त्रावरु॑णाऋ॒तात्। ऋ॒तादधि॑। अध्या॑द॒धाते॑। आद॒धाते॒अनृ॑तं। आ॒द॒धात॒इत्या॑ऽद॒धाते॑। अनृ॑तं॒स्वेन॑। स्वेन॑म॒न्युना॑। म॒न्युना॒दक्ष॑स्य। दक्ष॑स्य॒स्वेन॑। स्वेन॑म॒न्युना॑। म॒न्युनेति॑म॒न्युना॑॥ यु॒वोरि॒त्था। इ॒त्थाधि॑। अधि॒सद्म॑सु। सद्म॒स्वप॑श्याम। सद्म॒स्विति॒सद्म॑ऽसु। अप॑श्यामहिर॒ण्ययं॑। हि॒र॒ण्यय॒मिति॑हि॒र॒ण्ययं॑॥ धी॒भिश्च॒न। च॒नमन॑सा। मन॑सा॒स्वेभिः॑। स्वेभि॑र॒क्षभिः॑। अ॒क्षभि॒स्सोम॑स्य। अ॒क्षभि॒रित्य॒क्षऽभिः॑। सोम॑स्य॒स्वेभिः॑। स्वेभि॑र॒क्षभिः॑। अ॒क्षभि॒रित्य॒क्षऽभिः॑॥  
यु॒वांस्तोमे॑भिः। स्तोमे॑भिर्देव॒यन्तः॑। दे॒व॒यन्तो॑अश्विना। दे॒व॒यन्त॒इति॑दे॒व॒ऽयन्तः॑। अ॒श्वि॒ना॒श्रा॒वय॑न्तइव। आ॒श्रा॒व॒य॑न्त॒इव॒श्लोकं॑। आ॒श्रा॒वय॑न्तइ॒वेत्याश्रा॒वय॑न्तःऽइव। श्लोक॑मा॒यवः॑। आ॒यवो॑यु॒वां। यु॒वांह॒व्या। ह॒व्याभि॑। अ॒भ्या॒३॒॑यवः॑। आ॒यव॒इत्या॒यवः॑॥ यु॒वोर्विश्वाः॑। विश्वा॒अधि॑। अधि॒श्रियः॑। श्रियः॒पृक्षः॑। पृक्ष॑श्च। च॒वि॒श्व॒वे॒द॒सः॒। वि॒श्व॒वे॒द॒स॒इति॑विश्वऽवेदसः। प्रु॒षा॒यन्ते॑वां। वां॒प॒वयः॑। प॒वयो॑हि॒र॒ण्यये॑। हि॒र॒ण्यये॒रथे॑। रथे॑दस्रा। द॒स्रा॒हि॒र॒ण्यये॑। हि॒र॒ण्यय॒इति॑हि॒र॒ण्यये॑॥  
अचे॑तिदस्रा। द॒स्रा॒वि। व्यु१॒॑नाकं॑। ऊँ॒इत्यूँ॑। नाक॑मृण्वथः। ऋ॒ण्व॒थो॒यु॒ञ्जते॑। यु॒ञ्जते॑वां। वां॒र॒थ॒युजः॑। र॒थ॒युजो॒दिवि॑ष्टिषु। र॒थ॒युज॒इति॑र॒थ॒ऽयुजः॑। दिवि॑ष्टि॒ष्विति॒दिवि॑ष्टिषु॥ अधि॑वां। वां॒स्थाम॑। स्थाम॑व॒न्धुरे॑। व॒न्धुरे॒रथे॑। रथे॑दस्रा। द॒स्रा॒हि॒र॒ण्यये॑। हि॒र॒ण्यय॒इति॑हि॒र॒ण्यये॑॥ प॒थेव॒यन्तौ॑। यन्ता॑वनु॒शासा॑ता। अ॒नु॒शासा॑ता॒रजः॑। अ॒नु॒शास॒तेत्य॑नु॒ऽशास॑ता। रजोञ्ज॑सा। अञ्ज॑सा॒शास॑ता। शास॑ता॒रजः॑। रज॒इति॒रजः॑॥  
शची॑भिर्नः। न॒श्श॒ची॒व॒सू॒। श॒ची॒व॒सू॒दिवा॑। श॒ची॒व॒सू॒इति॑शचीऽवसू। दिवा॒नक्तं॑। नक्तं॑दशस्यतं। द॒श॒स्य॒त॒मिति॑दशस्यतं॥ मावां॑। वां॒रा॒तिः। रा॒तिरुप॑। उप॑दसत्। द॒स॒त्क॒दा। क॒दाच॒न। च॒नास्मत्। अ॒स्मद्रा॒तिः। रा॒तिःकदा॑। कदा॑च॒न। च॒नेति॑च॒न॥ 3॥  
वृष॑न्निन्द्र। इ॒न्द्र॒वृ॒ष॒पा॒णा॑सः। वृ॒ष॒पाणा॑स॒इन्द॑वः। वृ॒ष॒पाना॑स॒इति॑वृ॒ष॒ऽपाना॑सः। इन्द॑वइ॒मे। इ॒मेसु॒ताः। सु॒ताअद्रि॑सुतासः। अद्रि॑सुतासउ॒द्भिदः॑। अद्रि॑सुतास॒ इत्यद्रि॑ऽसुतासः। उ॒द्भिद॒स्तुभ्यं॑। उ॒द्भिद॒इत्यु॒त्ऽभिदः॑। तुभ्यं॑सु॒तासः॑। सु॒तास॑उ॒द्भिदः॑। उ॒द्भिद॒इत्यु॒त्ऽभिधः॑॥ तेत्वा॑। त्वा॒म॒न्द॒न्तु॒। म॒न्द॒न्तु॒दा॒वने॑। दा॒वने॑म॒हे। म॒हेमि॒त्राय॑। मि॒त्राय॒राध॑से। राध॑स॒इति॒राध॑से॥ गी॒र्भिर्गि॑र्वाहः। गी॒र्भिरिति॑गीः॒ऽभिः। गि॒र्वा॒ह॒स्स्तव॑मानः। स्तव॑मान॒आग॑हि। आग॑हि। ग॒हि॒सु॒मृ॒ळी॒कः। सु॒मृ॒ळी॒कोनः॑। सु॒मृ॒ळीकइति॑सु॒ऽमृ॒ळी॒कः। न॒आग॑हि। आग॑हि। ग॒हीति॑गहि॥  
ओषु। ओइत्यो। सूनः॑। स्विति॒सु। नोअ॒ग्ने॒। अ॒ग्ने॒शृ॒णु॒हि॒। शृ॒णु॒हि॒त्वं। त्वमी॑ळि॒तः। ई॒ळि॒तोदे॒वेभ्यः॑। दे॒वेभ्यो॑ब्रुवसि। ब्रु॒व॒सि॒य॒ज्ञिये॑भ्यः। य॒ज्ञिये॑भ्यो॒राज॑भ्यः। राज॑भ्योय॒ज्ञिये॑भ्यः। राज॑भ्य॒इति॒राज॑ऽभ्यः। य॒ज्ञिये॑भ्य॒इति॑य॒ज्ञिये॑भ्यः॥ यध्द॑। ह॒त्यां। त्यामङ्गि॑रोभ्यः। अङ्गि॑रोभ्योधे॒नुं। अङ्गि॑रोभ्य॒इत्यङ्गि॑रःऽभ्यः। धे॒नुन्दे॑वाः। दे॒वा॒अद॑त्तन। अद॑त्त॒नेत्यद॑त्तन॥ वितां। तान्दु॑ह्रे। दु॒ह्रे॒अ॒र्य॒मा। अ॒र्य॒माक॒र्तरि॑। क॒र्तरी॒सचा॑। सचाँ॑ए॒षः। ए॒षस्तां। तांवे॑द। वे॒द॒मे॒। मे॒सचा॑। सचेति॒सचा॑॥  
मोषु। मोइति॒मो। सुवः॑। स्विति॒सु। वोअ॒स्मत्। अ॒स्मदभि॑। अ॒भितानि॑। तानि॒पौंस्या॑। पौंस्या॒सना॑। सना॑भूवन्। भू॒व॒न्द्यु॒म्नानि॑। द्यु॒म्नानि॒मा। मोत। उ॒तजा॑रिषुः। जा॒रि॒षु॒र॒स्मत्। अ॒स्मत्पु॒रा। पु॒रोत। पु॒रोत। उ॒तजा॑रिषुः। जा॒रि॒षु॒रिति॑जारिषुः॥ यद्वः॑। व॒श्चि॒त्रं। चि॒त्रंयु॒गेयु॑गे। यु॒गेयु॑गे॒नव्यं॑। यु॒गेयु॑ग॒इति॑यु॒गेऽयु॑गे। नव्यं॒घॊषा॑त्। घोषा॒दम॑र्त्यं। अम॑र्त्य॒मित्यम॑र्त्यं॥ अ॒स्मासु॒तत्। तन्म॑रुतः। म॒रु॒तो॒यत्। यच्च॑। च॒दु॒ष्टरं॑। दु॒ष्टरं॑दि॒धृ॒त। दु॒स्तर॒मिति॑दु॒स्तरं॑। दि॒धृ॒तायत्। यच्च॑। च॒दु॒ष्टरं॑। दु॒स्तर॒मिति॑दु॒स्तरं॑॥  
द॒ध्यङ्ह॑। ह॒मे॒। मे॒ज॒नुषं॑। ज॒नुषं॒पूर्वः॑। पूर्वो॒अङ्गि॑राः। अङ्गि॑राःप्रि॒यमे॑धः। प्रि॒यमे॑धः॒कण्वः॑। प्रि॒यमे॑ध॒इति॑प्रि॒यऽमे॑धः। कण्वो॒अत्रिः॑। अत्रि॒र्मनुः॑। मनु॑र्विदुः। वि॒दु॒स्ते। तेमे॑। मे॒पूर्वः॑। पूर्वे॒मनुः॑। मनु॑र्विदुः। वि॒दु॒रिति॑विदुः॥ तेषां॑दे॒वेषु॑। दे॒वेष्वाय॑तिः। आय॑तिर॒स्माकं॑। अ॒स्माकं॒तेषु॑। तेषु॒नाभ॑यः। नाभ॑य॒इति॒नाभ॑यः॥ तेषां॑प॒देन॑। प॒देन॒महि॑। मह्यान॑मे। आन॑मे। न॒मे॒गि॒रा। गि॒रेन्द्रा॒ग्नी। इ॒न्द्रा॒ग्नीआन॑मे। इ॒न्द्रा॒ग्नीइती॑न्द्र॒ग्नी। आन॑मे। न॒मे॒गि॒रा। गि॒रेति॑गि॒रा॥  
होता॑यक्षत्। य॒क्ष॒द्व॒निनः॑। व॒निनो॑वन्त। व॒न्त॒वार्यं॑। वार्यं॑बृह॒स्पतिः॑। बृह॒स्पति॑र्यजति। य॒ज॒ति॒वे॒नः। वे॒नउ॒क्षभिः॑। उ॒क्षभिः॑पु॒रु॒वारे॑भिः। उ॒क्षभि॒रित्यु॒क्षऽभिः॑। पु॒रु॒वारे॑भिरु॒क्षभिः॑। पु॒रु॒वारे॑भि॒रिति॑पु॒रु॒ऽवारे॑भिः। उ॒क्षभि॒रित्यु॒क्षऽभिः॑॥ ज॒गृ॒भ्मादू॒रआ॑दिशं। दू॒रआ॑दिशं॒श्लोकं॑। दू॒रआ॑दिश॒मिति॑दू॒रेऽआ॑दिशं। श्लोक॒मद्रेः॑। अद्रे॒रध॑। अध॒त्मना॑। त्मनेति॒त्मना॑॥ अधा॑रयदर॒रिन्दा॑नि। अ॒र॒रिन्दा॑निसु॒क्रतुः॑। सु॒क्रतुः॑पु॒रु। सु॒क्रतु॒रिति॑सु॒ऽक्रतुः॑। पु॒रूसद्मा॑नि। सद्मा॑निसु॒क्रतुः॑। सु॒क्रतु॒रिति॑सु॒ऽक्रतुः॑॥  
येदे॑वासः। दे॒वा॒सो॒दि॒वि। दि॒व्येका॑दश। एका॑दश॒स्थ। स्थ॒पृ॒थि॒व्यां। पृ॒थि॒व्यामधि॑। अध्ये॑कादश। एका॑दश॒स्थ। स्थेति॒स्थ॥ अ॒प्सु॒क्षितो॑म॒हि॒ना। अ॒प्सु॒क्षित॒इत्य॑प्सु॒ऽक्षितः॑। म॒हि॒नैका॑दश। एका॑दश॒स्थ। स्थ॒ते। तेदे॑वासः। देवा॑सोय॒ज्ञं। य॒ज्ञमि॒मं। इ॒मञ्जु॑षध्वं। जु॒ष॒ध्व॒मिति॑जुषध्वं॥4॥  
