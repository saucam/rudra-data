

  
पृ॒थूरथः॑। रथो॒दक्षि॑णायाः। दक्षि॑णायाअयोजि। अ॒यो॒ज्यैनं॑। ऐनं॑। ए॒नं॒दे॒वासः॑। दे॒वासो॑अ॒मृता॑सः। अ॒मृता॑सोअस्थुः। अ॒स्थु॒रित्य॑स्थुः॥ कृ॒ष्णादुत्। उद॑स्थात्। अ॒स्था॒दर्या॑। अ॒र्या३॒॑विहा॑याः। विहा॑या॒श्चिकि॑त्सन्ती। विहा॑या॒इति॒विऽहा॑याः। चिकि॑त्सन्ती॒मानु॑षाय। मानु॑षाय॒क्षया॑य। क्षया॒येति॒क्षया॑य॥  
पूर्वा॒विश्व॑स्मात्। विश्व॑स्मा॒द्भुव॑नात्। भुव॑नादबोधि। अ॒बो॒धि॒जय॑न्ती। जय॑न्ती॒वाजं॑। वाजं॑बृ॒ह॒ती। बृ॒ह॒तीसनु॑त्री। सनु॒त्रीति॒सनु॑त्री॥ उ॒च्चावि। व्य॑ख्यत्। अ॒ख्य॒द्यु॒व॒तिः। यु॒व॒तिःपु॑न॒र्भूः। पु॒न॒र्भूरो॒षाः। पु॒न॒र्भूरिति॑पु॒नः॒ऽभूः। ओषाः। उषाअ॑गन्। अ॒ग॒न्प्र॒थ॒मा। प्र॒थ॒मापू॒र्वहू॑तौ। पू॒र्वहू॑ता॒विति॑पू॒र्वऽहू॑तौ।  
यद॒द्य। अ॒द्यभा॒गं। भा॒गंवि॒भजा॑सि। वि॒भजा॑सि॒नृभ्यः॑। वि॒भजा॒सीति॑वि॒ऽभजा॑सि। नृभ्य॒उषः॑। नृभ्य॒इति॒नृऽभ्यः॑। उषो॑देवि। दे॒वि॒म॒र्त्य॒त्रा। म॒र्त्य॒त्रासु॑जाते। म॒र्त्य॒त्रेति॑म॒र्त्य॒ऽत्रा। सु॒जा॒त॒इति॑सुऽजाते॥ दे॒वोनः॑। नो॒अत्र॑। अत्र॑स॒वि॒ता। स॒वि॒तादमू॑नाः। दमू॑ना॒अना॑गसः। अना॑गसोवोचति। वो॒च॒ति॒सूर्या॑य। सूर्या॒येति॒सूर्या॑य॥  
गृ॒हङ्गृ॑हमह॒ना। गृ॒हङ्गृ॑ह॒मिति॑गृ॒हंऽगृ॑हं। अ॒ह॒नाया॑ति। या॒त्यच्छ॑। अच्छा॑दि॒वेदि॑वे। दि॒वेदि॑वे॒अधि॑। दि॒वेदि॑व॒इति॑दि॒वेऽदि॑वे। अधि॒नाम॑। नामा॒दधा॑ना। दधा॒नेति॒दधा॑ना॥ सिषा॑सन्तीद्योत॒ना। सिसा॑स॒न्तीति॒सिसा॑सन्ती। द्यो॒त॒नाशश्व॑त्। शश्व॒दागा॑त्। आगा॑त्। अगा॒दग्र॑मग्रं। अग्र॑मग्र॒मित्। अग्र॑मग्र॒मित्यग्रं॑ऽअग्रं। इद्भ॑जते। भ॒ज॒ते॒वसू॑नां। वसू॑ना॒मिति॒वसू॑नां॥  
भग॑स्य॒स्वसा॑। स्वसा॒वरु॑णस्य। वरु॑णस्यजा॒मिः॑। जा॒मिरुषः॑। उष॑स्सूनृते। सू॒नृ॒ते॒प्र॒थ॒मा। प्र॒थ॒माज॑रस्व। ज॒र॒स्वेति॑जरस्व॥ प॒श्चासः। सद॑घ्याः। द॒घ्या॒यः। योअ॒घस्य॑। अ॒घस्य॑धा॒ता। धा॒ताजये॑म। जये॑म॒तं। तन्दक्षि॑णया। दक्षि॑णया॒रथे॑न। रथे॒नेति॒रथे॑न॥ 4॥  
उदी॑रतां। ई॒र॒तां॒सू॒नृताः॑। सू॒नृता॒उत्। उत्पुर॑न्धीः। पुर॑न्धी॒रुत्। पुर॑न्धी॒रिति॒पुरं॑ऽधीः। उद॒ग्नयः॑। अ॒ग्नय॒श्शु॒शु॒चा॒नासः॑। शु॒शु॒चा॒नासो॑अस्थुः। अ॒स्थु॒रित्य॑स्थुः॥ स्पा॒र्हावसू॑नि। वसू॑नि॒तम॑सा। तम॒साप॑गूह्ळा। अप॑गूह्ळा॒विः। अप॑गू॒ह्ळेत्यप॑ऽगूह्ळा। आ॒विष्कृ॑ण्वन्ति। कृ॒ण्व॒त्यु॒षसः॑। उ॒षसो॑वि॒भा॒तीः। वि॒भा॒तीरिति॑वि॒ऽभा॒तीः॥  
अपा॒न्यत्। अ॒न्यदेति॑। एत्य॒भि॑। अ॒भ्य१॒॑अ॒न्यत्। अ॒न्यदे॑ति। ए॒ति॒ विषु॑रूपे। विषु॑रूपे॒अह॑नी। विषु॑रूपे॒इति॒विषु॑ऽरूपे। अह॑नी॒सं। अह॑नी॒इत्यह॑नी। सञ्च॑रेते। च॒रे॒ते॒इति॑चरेते॥ प॒रि॒क्षितो॒स्तमः॑। प॒रि॒क्षितो॒रिति॑प॒रि॒ऽक्षितोः॑। तमो॑अ॒न्या। अ॒न्यागुहा॑। गुहा॑कः। अ॒क॒र॒द्यौ॑त्। अ॒द्यौ॑दु॒षाः। उ॒षाश्शोशु॑चता। शोशु॑चता॒रथे॑न। रथे॒नेति॒रथे॑न॥  
स॒दृशी॑र॒द्य। स॒दृशी॒रिति॑स॒ऽदृशीः॑। अ॒द्यस॒दृशीः॑। स॒दृशी॒रित्। स॒दृशी॒रिति॑स॒ऽदृशीः॑। इदु॒श्वः। ऊँ॒इत्यूँ॑। श्वोदी॒र्घं। दी॒र्घंस॑चन्ते। स॒च॒न्ते॒वरु॑णस्य। वरु॑णस्य॒धाम॑। धामेति॒धाम॑॥ अ॒न॒व॒द्यास्त्रिं॒शतं॑। त्रिं॒शतं॒योज॑नानि। योज॑ना॒न्येकै॑का। एकै॑का॒क्रतुं॑। एकै॒केत्येका॑ऽएका। क्रतुं॒परि॑। परि॑यन्ति। य॒न्ति॒स॒द्यः। स॒द्यइति॑स॒द्यः॥  
जा॒नत्यह्नः॑। अह्नः॑प्रथ॒मस्य॑। प्र॒थ॒मस्य॒नाम॑। नाम॑शु॒क्रा। शु॒क्राकृ॒ष्णात्। कृ॒ष्णादज॑निष्ट। अज॑निष्ट॒श्वि॒ती॒ची। श्वि॒ती॒चीति॑श्वि॒ती॒ची॥ ऋ॒तस्य॒योषा॑। योषा॒न। नमि॑नाति। मि॒ना॒तिधाम॑। धामाह॑रहः। अह॑रहर्निष्कृ॒तं। अह॑रह॒रित्यहः॑ऽअहः। नि॒ष्कृ॒तमा॒चर॑न्ती। निः॒कृ॒तमिति॑निः॒ऽकृ॒तं। आ॒चर॒न्ती त्या॒ऽचर॑न्ती॥  
क॒न्ये॑वत॒न्वा॑। क॒न्ये३॒॑वेति॑क॒न्या॑ऽइव। त॒न्वा॒३॒॑शाश॑दाना। शाश॑दानाँ॒एषि॑। एषि॑देवि। दे॒वि॒दे॒वं। दे॒वमिय॑क्षमाणं। इय॑क्षमाण॒मितीय॑क्षमाणं॥ सं॒स्मय॑मानायु॒व॒तिः। सं॒स्मय॑मा॒नेति॑सं॒ऽस्मय॑माना। यु॒व॒तिःपु॒रस्ता॑त्। पु॒रस्ता॑दा॒विः। आ॒विर्वक्षां॑सि। वक्षां॑सिकृणुषे। कृ॒णु॒षे॒वि॒भा॒ती। वि॒भा॒तीति॑वि॒ऽभा॒ती॥ 5॥  
सु॒सं॒का॒शामा॒तृमृ॑ष्टेव। सु॒सं॒का॒शेति॑सु॒ऽसं॒का॒शा। मा॒तृमृ॑ष्टेव॒योषा॑। मा॒तृमृ॑ष्टे॒वेति॑मा॒तृमृ॑ष्टाऽइव। योषा॒विः। आ॒विस्त॒न्वं॑। त॒न्वं॑कृणुषे। कृ॒णु॒षे॒दृ॒शे। दृ॒शेकं। कमिति॒कं॥ भ॒द्रात्वं। त्वमु॑षः। उ॒षो॒वि॒त॒रं। वि॒त॒रंवि। वि॒त॒रम्मिति॑वि॒ऽत॒रं। व्यु॑च्छ। उ॒च्छ॒न। नत्। तत्ते॑। ते॒अ॒न्याः। अ॒न्याउ॒षसः॑। उ॒षसो॑नशन्त। न॒श॒न्तेति॑नशन्त॥  
अश्वा॑वती॒र्गोम॑तीः। अश्व॑वती॒रित्यश्व॑ऽवतीः। गोम॑तीर्वि॒श्ववा॑राः। गोम॑ती॒रिति॒गोऽम॑तीः। वि॒श्ववा॑रा॒यत॑मानाः। वि॒श्ववा॑रा॒इति॑वि॒श्वऽवा॑राः। यत॑मानारश्म॒भिः। र॒श्मिभिः॒स्सूर्य॑स्य। र॒श्मिभि॒रिति॑र॒श्मिऽभिः॑। सूर्य॒स्येति॒सूर्य॑स्य॥ परा॑च। च॒यन्ति॑। यन्ति॒पुनः॑। पुन॒राच॑। आच॑। च॒य॒न्ति॒। य॒न्ति॒भ॒द्रा। भ॒द्रानाम॑। नाम॒वह॑मानाः। वह॑मानाउ॒षासः॑। उ॒षस॒इत्यु॒षसः॑॥  
ऋ॒तस्य॑र॒श्मिं। र॒श्मिम॑नु॒यच्छ॑माना। अ॒नु॒यच्छ॑मानाभ॒द्रम्भ॑द्रं। अ॒नु॒यच्छ॑मा॒नेत्य॑नु॒ऽयच्छ॑माना। भ॒द्रभ॑द्रं॒क्रतुं॑। भ॒द्रभ॑द्र॒मिति॑भ॒द्रंऽभ॑द्रं। क्रतु॑म॒स्मासु॑। अ॒स्मासु॑धेहि। धे॒हीति॑धेहि॥ उषो॑नः। नो॒अ॒द्य। अ॒द्यसु॒हवा॑। सु॒हवा॒वि। सु॒हवेति॑सु॒ऽहवा॑। व्यु॑च्छ। उ॒च्छास्मासु॑। अ॒स्मासु॒रायः॑। रायो॑म॒घव॑त्सु। म॒घव॑त्सुच। म॒घव॒त्स्विति॑म॒घव॑त्ऽसु। च॒स्युः॒। स्यु॒रिति॑स्युः॥ 6॥  
