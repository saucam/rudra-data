

  
ती॒व्रास्सोमा॑सः। सॊमा॑स॒आग॑हि। आग॑हि। ग॒ह्याशीर्व॑न्तः। आ॒शीर्व॑न्तस्सु॒ताः। आ॒शीर्व॑न्तस्सु॒ताः। आ॒शी॑र्वन्त॒इत्या॒शीःऽव॑न्तः। सु॒ताइ॒मे। इ॒मइती॒मे॥ वायो॒तान्। वायो॒इति॒वायो॑। तान्प्रस्थि॑तान्। प्रस्थि॑तान्पिब। प्रस्थि॑ता॒निति॒प्रऽस्थि॑तान्। पि॒बेति॑पिब॥  
उ॒भादे॒वा। दे॒वादि॑वि॒श्पृशा॑। दि॒वि॒श्पृशे॑न्द्रवा॒यू। दि॒वि॒श्पृशेति॑दि॒वि॒ऽश्पृशा॑। इ॒न्द्र॒वा॒यूह॑वामहे। इ॒न्द्र॒वा॒यूइती॑न्द्र॒वा॒यू। ह॒वा॒म॒ह॒इति॑ हवामहे॥ अ॒स्यसोम॑स्यपी॒तये॑॥  
इ॒न्द्र॒वा॒यूम॑नो॒जुवा॑। इ॒न्द्र॒वा॒यूइती॑न्द्र॒वा॒यू। म॒नो॒जुवा॒विप्राः॑। म॒नो॒जुवेति॑म॒नः॒ऽजुवा॑। विप्रा॑ हवन्ते। ह॒व॒न्त॒ऊ॒तये॑। ऊ॒तय॒इति॑ऊ॒तये॑॥ स॒ह॒स्रा॒क्षाधि॒यः। स॒ह॒स्रा॒क्षेति॑स॒ह॒स्र॒ऽअ॒क्षा। धि॒यस्पती॑। पती॒इति॒पती॑॥  
मि॒त्रंव॒यं। व॒यंह॑वामहे। ह॒वा॒म॒हे॒वरु॑णं। वरु॑णं॒सोम॑पीतये। सोम॑पीतय॒इति॒सोम॑ऽपीतये॥ ज॒ज्ञा॒नापू॒तद॑क्षसा। पू॒तद॑क्ष॒सेति॑पू॒तऽद॑क्षसा॥  
ऋ॒तेन॒यौ। यावृ॑ता॒वृधौ॑। ऋ॒ता॒वृधा॑वृ॒तस्य॑। ऋ॒त॒वृ॒धावित्यृ॑त॒ऽवृधौ॑। ऋ॒तस्य॒ज्योति॑षः। ज्योति॑ष॒स्पती॑। पती॒इति॒पती॑॥ तामि॒त्रावरु॑णा। मि॒त्रावरु॑णाहुवे। हु॒व॒इति॑हुवे॥ 8 ॥  
वरु॑णःप्रावि॒ता। प्रा॒वि॒ताभु॑वत्। प्रा॒वि॒तेति॑प्र॒ऽअ॒वि॒ता। भु॒व॒न्मि॒त्रः। मि॒त्रो विश्वा॑भिः। विश्वा॑भिरू॒तिभिः॑। ऊ॒तिभि॒रित्यू॒तिऽभिः॑॥ कर॑ता्नः। न॒स्सु॒राध॑सः। सु॒राध॑स॒इति॑सु॒ऽराध॑सः॥  
म॒रुत्वं॑तंहवामहे। ह॒वा॒म॒ह॒इन्द्रं॑। इन्द्र॒मासो॑मपीतये। आसो॑मपीतये। सोम॑पीतय॒इति॒सोम॑ऽपीतये॥ स॒जूर्ग॒णॆन॑। स॒जूरिति॑स॒ऽजूः। ग॒णॆन॑तृम्पतु। तृं॒प॒त्विति॑तृम्पतु॥  
इन्द्र॑ज्येष्ठा॒मरु॑द्गणाः। इन्द्र॑ज्येष्ठा॒इतीन्द्र॑ऽज्येष्ठाः। मरु॑द्गणा॒देवा॑सः। मरु॑द्गणा॒इति॒मरु॑त्ऽगणाः। देवा॑सः॒पूष॑रातयः। पूष॑रातय॒इति॒पूष॑ऽरातयः॥ विश्वे॒मम॑। मम॑श्रुत। श्रु॒ता॒हवं॑। हव॒मिति॒हवं॑॥  
ह॒तवृ॒त्रं। वृ॒त्रंसु॑दानवः। सु॒दा॒न॒व॒इन्द्रे॑ण। सु॒दा॒न॒व॒इति॑सुऽदानवः। इन्द्रे॑ण॒सह॑सा। सह॑सायु॒जा। यु॒जेति॑यु॒जा॥ मानः॑। नो॒दुश्शंसः॑। दु॒श्शंस॑ईशत। दु॒श्शंस॒इति॑दुः॒ऽशंसः॑। ई॒श॒तेती॑शत॥  
विश्वा॑न्दे॒वान्। दे॒वान्ह॑वामहे। ह॒वा॒म॒हे॒म॒रुतः॑। म॒रुत॒स्सोम॑पीतये। सोम॑पीतय॒इति॒सोम॑ऽपीतये॥ उ॒ग्राहि। हिपृश्नि॑मातरः। पृश्नि॑मातर॒इति॒पृश्नि॑ऽमातरः॥ 9 ॥  
जय॑तामिवतन्य॒तुः। जय॑तामि॒वेति॒जय॑तांऽइव। त॒न्य॒तुर्म॒रुतां॑। म॒रुता॑मेति। ए॒ति॒धृ॒ष्णु॒या। धृ॒ष्णु॒येति॑धृ॒ष्णु॒ऽया॥ यच्छुभं॑। शुभं॑या॒थन॑। या॒थना॑नरः। न॒र॒इति॑नरः॥  
ह॒स्का॒राद्वि॒द्युतः॑। वि॒द्युत॒स्परि॑। वि॒द्युत॒इति॑वि॒ऽद्युतः॑। पर्यतः॑। अतो॑जा॒ताः। जा॒ताअ॑वन्तु। अ॒व॒न्तु॒नः॒। न॒इति॑नः॥ म॒रुतो॑मृळयन्तु। मृ॒ळ॒य॒न्तु॒नः॒। न॒इति॑नः॥  
आपू॑षन्। पू॒ष॒ञ्चि॒त्रब॑र्हिषं। चि॒त्रब॑र्हिष॒माघृ॑णॆ। चि॒त्रब॑र्हिष॒मिति॑चि॒त्रऽब॑र्हिषं। आघृ॑णेध॒रुणं॑। ध॒रुणं॑दि॒वः। दि॒वइति॑दि॒वः॥ आज॑। अ॒जा॒न॒ष्टं। न॒ष्ठंयथा॑। यथा॑प॒शुं। प॒शुमिति॑प॒शुं॥  
पू॒षाराजा॑नं। राजा॑न॒माघृ॑णिः। आघृ॑णि॒रप॑गूह्ळं। अप॑गूह्ळं॒गुहा॑। अप॑गूह्ळ॒मित्य॑पऽगूह्ळं। गुहा॑हि॒तं। हि॒तमिति॑हि॒तं॥ अवि॑न्दच्चि॒त्रब॑र्हिषं। चि॒त्रब॑र्हिष॒मिति॑चि॒त्रऽब॑र्हिषं॥  
उ॒तोसः। उ॒तोइत्यु॒तो। समह्यं॑। मह्य॒मिन्दु॑भिः। इन्दु॑भि॒ष्षट्। इन्दु॑भि॒रितीन्दु॑ऽभिः। षड्यु॒क्तान्। यु॒क्ताँअ॑नु॒सेषि॑धत्। अ॒नु॒सेसि॑ध॒दित्य॑नु॒ऽसेसि॑धत्॥ गोभि॒र्यवं॑। यव॒न्न। नच॑र्कृषत्। च॒र्कृ॒ष॒दिति॑चर्कृषत्॥ 10 ॥  
अ॒म्बयो॑यन्ति। य॒न्त्यध्व॑भिः। अध्व॑भिर्जा॒मयः॑। अध्व॑भि॒रित्यध्व॑ऽभिः। जा॒मयो॑अध्वरीय॒तां। अ॒ध्व॒रि॒य॒तामित्य॑ध्व॒रि॒ऽय॒तां॥ पृ॒ञ्च॒तीर्मधु॑ना। मधु॑ना॒पयः॑। पय॒इति॒पयः॑॥  
अ॒मूर्याः। याउप॑। उप॒सूर्ये॑। सूर्ये॒याभिः॑। याभि॑र्वा। वा॒सूर्यः॑। सूर्य॑स्स॒ह। स॒हेति॑स॒ह॥ तानः॑। नो॒हि॒न्व॒न्तु॒। हि॒न्व॒न्त्व॒ध्व॒रं। अ॒ध्व॒रमित्य॑ध्व॒रं॥  
अ॒पोदे॒वीः। दे॒वीरुप॑। उप॑ह्वये। ह्व॒ये॒यत्र॑। यत्र॒गावः॑। गावः॒पिब॑न्ति। पिब॑न्तिनः। न॒इति॑नः॥ सिन्धु॑भ्यः॒कर्त्वं॑। सिन्धु॑भ्य॒इति॒सिन्धु॑ऽभ्यः। कर्त्वं॑ह॒विः। ह॒विरिति॑ह॒विः॥  
अ॒प्स्वख१॒॑अ॒न्तः। अ॒प्स्वित्य॒प्ऽसु। अ॒न्तर॒मृतं॑। अ॒मृत॑म॒प्सु। अ॒प्सुभे॑ष॒जं। अ॒प्स्वित्य॒प्ऽसु। भे॒ष॒जम॒पां। अ॒पामु॒त। उ॒तप्रश॑स्तये। प्रश॑स्तय॒इति॒प्रऽश॑स्तये॥ देवा॒भव॑त। भव॑तवा॒जिनः॑। वा॒जिन॒इति॑वा॒जिनः॑॥  
अ॒प्सुमे॑। अ॒प्स्वित्य॒प्ऽसु। मे॒सोमः॑ । सोमो॑अब्रवीत्। अ॒ब्र॒वी॒द॒न्तः। अ॒न्तर्विश्वा॑नि। विश्वा॑निभेष॒जा। भे॒ष॒जेति॑भे॒ष॒जा॥ अ॒ग्निञ्च॑। च॒वि॒श्वश॑म्भुवं। वि॒श्वश॑म्भुव॒मापः॑। वि॒श्वश॑म्भुव॒मिति॑वि॒श्वऽश॑म्भुवं। आप॑श्च। च॒वि॒श्वभे॑षजीः। वि॒श्वभे॑षजी॒रिति॑वि॒श्वऽभे॑षजीः॥ 11 ॥  
आपः॑पृणी॒त। पृ॒णी॒तभे॑ष॒जं। भे॒ष॒जंवरू॑थं। वरू॑थन्त॒न्वे॑। त॒न्वे॒३॒॑मम॑। ममेति॒मम॑॥ ज्योक्च॑। च॒सूर्यं॑। सूर्यं॑दृ॒शे। दृ॒शइति॑दृ॒शे॥  
इ॒दमा॑पः। आ॒पः॒प्र। प्रव॑हत। व॒ह॒त॒यत्। यत्किं। किञ्च॑। च॒दु॒रि॒तं। दु॒रि॒तम्मयि॑। दु॒रि॒तमिति॑दुः॒ऽइ॒तं। मयीति॒मयि॑॥ यद्वा॑। द्वा॒हं। अ॒हम॑भिदु॒द्रोह॑। अ॒भि॒दु॒द्रोह॒यत्। अ॒भि॒दु॒द्रोहेत्य॑भि॒ऽदु॒द्रोह॑। यद्वा॑। वा॒शे॒पे। शे॒पउ॒त। उ॒तानृ॑तं। अनृ॑त॒मित्यनृ॑तं॥  
आपो॑अ॒द्य। अ॒द्यानु॑। अन्व॑चारिषं। अ॒चा॒रि॒षं॒रसे॑न। रसे॑न॒सं। सम॑गस्महि। अ॒ग॒स्म॒हीत्य॑गस्महि॥ पय॑स्वानग्ने। अ॒ग्न॒आग॑हि। आग॑हि। ग॒हि॒तं। तम्मा॑। मा॒सं। संसृ॑ज। सृ॒ज॒वर्च॑सा। वर्च॒सेति॒वर्च॑सा॥  
सम्मा॑। मा॒ग्ने॒। अ॒ग्ने॒वर्च॑सा। वर्च॑सासृज। सृ॒ज॒सं। सम्प्र॒जया॑। प्र॒जया॒सं। प्र॒जयेति॑प्र॒ऽजया॑। समायु॑षा। आयु॒षेत्यायु॑षा॥ वि॒द्युर्मे॑। मे॒अ॒स्य। अ॒स्यदे॒वाः। दे॒वाइन्द्रः॑। इन्द्रो॑वि॒द्यात्। वि॒द्यात्स॒ह। स॒हऋषि॑भिः। ऋषि॑भि॒रित्यृषि॑ऽभिः॥ 12 ॥  
