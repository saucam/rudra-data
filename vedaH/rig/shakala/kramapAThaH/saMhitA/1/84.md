

  
असा॑वि॒सोमः॑। सोम॑इन्द्र। इ॒न्द्र॒ते॒। ते॒शवि॑ष्ठ। शवि॑ष्ठधृष्णो। धृ॒ष्ण॒वाग॑हि। धृ॒ष्णो॒इति॑धृष्णो। आग॑हि। ग॒हीति॑गहि॥ आत्वा॑। त्वा॒पृ॒ण॒क्तु। पृ॒ण॒क्त्वि॒न्द्रि॒यं। इ॒न्द्रि॒यंरजः॑। रज॒स्सूर्यः॑। सूर्यो॒न। नर॒श्मिभिः॑। र॒श्मिभि॒रिति॑र॒श्मिऽभिः॑॥  
इन्द्र॒इत्। इ्दरी॑। हरी॑वहतः। हरी॒इति॒हरी॑। व॒ह॒तोप्र॑तिधृष्टशवसं। अप्र॑तिधृष्टशवस॒मित्यप्र॑तिधृष्टऽशवसं॥ ऋषी॑णाञ्च। च॒स्तु॒तीः। स्तु॒तीरुप॑। उप॑य॒ज्ञं। य॒ज्ञञ्च॑। च॒मानु॑षाणां। मानु॑षाणा॒मिति॒मानु॑षाणां॥  
आति॑ष्ठ। ति॒ष्ठ॒वृ॒त्र॒ह॒न्। वृ॒त्र॒ह्॒न्रथं॑। वृ॒त्र॒ह्॒निति॑वृत्रऽहन्। रथं॑यु॒क्ता। यु॒क्ताते॑। ते॒ब्रह्म॑णा। ब्रह्म॑णा॒हरी॑। हरी॒इति॒हरी॑॥ अ॒र्वा॒चीनं॒सु। सुते॑। ते॒मनः॑। मनो॒ग्रावा॑। ग्रावा॑कृणोतु। कृ॒णॊ॒तु॒व॒ग्नुना॑। व॒ग्नुनेति॑व॒ग्नुना॑॥  
इ॒ममि॑न्द्र। इ॒न्द्र॒सु॒तं। सु॒तम्पि॑ब। पि॒ब॒ज्येष्ठं॑। ज्येष्ठ॒मम॑र्त्यं। अम॑र्त्यं॒मदं॑। मद॒मिति॒मदं॑॥ शु॒क्रस्य॑त्वा। त्वा॒भि। अ॒भ्य॑क्षरन्। अ॒क्ष॒र॒न्धाराः॑। धारा॑ऋ॒तस्य॑। ऋ॒तस्य॒साद॑ने। सद॑न॒इति॒सद॑ने॥  
इन्द्रा॑यनू॒नं। नू॒नम॑र्चत। अ॒र्च॒तो॒क्थानि॑। उ॒क्थानि॑च। च॒ब्र॒वी॒त॒न॒। ब्र॒वी॒त॒नेति॑ब्रवीतन॥ सु॒ताअ॑मत्सुः। अ॒म॒त्सु॒रिन्द॑वः। इन्द॑वो॒ज्येष्ठं॑। ज्येष्ठं॑नमस्यत। न॒म॒स्य॒ता॒सहः॑। सह॒इति॒सहः॑॥ 5 ॥  
नकि॒ष्ट्वत्। त्वद्र॒थीत॑रः। र॒थीत॑रो॒हरी॑। र॒थि॒त॑र॒इति॑र॒थि॒त॑रः। हरी॒यत्। हरी॒इति॒हरी॑। यदि॑न्द्र। इ॒न्द्र॒यच्छ॑से। यच्छ॑स॒इति॒यच्छ॑से॥ न॒किष्ट्वा॑। त्वानु॑। अनु॑म॒ज्मना॑। म॒ज्मना॒नकिः॑। नकि॒स्स्वश्वः॑। स्वश्व॑आनशे। स्वश्व॒इति॑सु॒ऽअश्वः॑। आ॒न॒श॒इत्या॑नशे॥  
यएकः॑। एक॒इत्। इद्वि॒दय॑ते। वि॒दय॑ते॒वसुः॑। वि॒दय॑त॒इति॑वि॒ऽदय॑ते। वसु॒मर्ता॑य। मर्ता॑यदा॒शुषे॑। दा॒शुष॒इति॑दा॒शुषे॑॥ ईशा॑नो॒अप्र॑तिष्कुतः। अप्र॑तिष्कुत॒इन्द्रः॑। अप्र॑तिस्कुत॒इत्यप्र॑तिऽस्कुतः। इन्द्रो॑अ॒ङ्ग। अ॒ङ्गेत्य॒ङ्ग॥  
क॒दामर्तं॑। मर्त॑म॒रा॒धसं॑। अ॒रा॒धसं॑प॒दा। प॒दाक्षुम्प॑मिव। क्षुम्प॑मिवस्फुरत्। क्षुम्प॑मि॒वेति॒क्षुपं॑ऽइव। स्फु॒र॒दिति॑स्फुरत्॥ क॒दानः॑। न॒सु॒श्रव॑त्। सु॒श्र॒वद्गिरः॑। सु॒श्रव॒दिति॑सु॒ऽश्रव॑त्। गिर॒इन्द्रः॑। इन्द्रो॑अ॒ङ्ग। अ॒ङ्गेत्य॒ङ्ग॥  
यश्चि॑त्। चि्॒धि। हित्वा॑। त्वा॒ब॒हुभ्यः॑। ब॒हुभ्य॒आसु॒तावा॑न्। ब॒हुभ्य॒इति॑ब॒हुऽभ्यः॑। आसु॒तावा॑न्। सु॒तावाँ॑आ॒विवा॑शति। सु॒तावा॒निति॑सु॒ताऽवा॑न्। आ॒विवा॑स॒तीत्या॒ऽविवा॑सति॥ उ॒ग्रन्तत्। तत्प॑त्यते। प॒त्य॒ते॒शवः॑। शव॒इन्द्रः॑। इन्द्रो॑अ॒ङ्ग। अ॒ङ्गेत्य॒ङ्ग॥  
स्वा॒दोरि॒त्था। इ॒त्थावि॑षू॒वतः॑। वि॒षू॒वतो॒मध्वः॑। वि॒षु॒वत॒इति॑वि॒षु॒ऽवतः॑। मध्वः॑पिबन्ति। पि॒ब॒न्ति॒गौ॒र्यः॑। गौर्य१॒॑इति॒गौ॒र्यः॑॥ याइन्द्रे॑ण। इन्द्रे॑णस॒याव॑रीः। स॒याव॑री॒र्वृष्णा॑। स॒याव॒रीति॑स॒ऽयाव॑रीः। वृष्णा॒मद॑न्ति। मद॑न्तिशो॒भसे॑। शो॒भसे॒वस्वीः॑। वस्वी॒रनु॑। अनु॑स्व॒राज्यं॑। स्व॒राज्य॒मिति॑स्व॒ऽराज्यं॑॥ 6 ॥  
ताअ॑स्य। अ॒स्य॒पृ॒श॒ना॒युवः॑। पृ॒श॒ना॒युव॒स्सोमं॑। पृ॒श॒न॒यु॒वइति॑पृ॒श॒न॒ऽयुवः॑। सोमं॑श्रीणन्ति। श्री॒ण॒न्ति॒पृश्न॑यः। पृश्न॑य॒इति॒पृश्न॑यः॥ प्रि॒याइन्द्र॑स्य। इन्द्र॑स्यधे॒नवः॑। धे॒नवो॒वज्रं॑। वज्रं॑हिन्वन्ति। हि॒न्व॒न्ति॒शाय॑कं। शाय॑कं॒वस्वीः॑। वस्वी॒रनु॑स्व॒राज्यं॑॥  
ताअ॑स्य। अ॒स्य॒नम॑सा। नम॑सा॒सहः॑। सह॑स्सप॒र्यन्ति॑। स॒प॒र्यन्ति॒प्रचे॑तसः। प्रचे॑तस॒इति॒प्रऽचे॑तसः॥ व्र॒तान्य॑स्य। अ॒स्य॒स॒श्चि॒रे॒। स॒श्चि॒रे॒पुरूणि॑। पु॒ूणि॑पू॒र्वचि॑त्तये। पू॒र्वचि॑त्तये॒वस्वीः॑। पू॒र्वचि॑त्तय॒इति॑पू॒र्वऽचि॑त्तये। वस्वी॒रनु॑स्व॒राज्यं॑॥  
इन्द्रो॑दधी॒चः। द॒धी॒चोअ॒स्थभिः॑। अ॒स्थभि॑र्वृ॒त्राणि॑। अ॒स्थभि॒रित्य॒स्थऽभिः॑। वृ॒त्राण्यप्र॑तिष्कुतः। अप्र॑तिस्कुत॒इत्यप्र॑तिऽस्कुतः॥ ज॒घान॑नव॒तीः। न॒व॒तीर्नव॑। नवेति॒नव॑॥  
इ॒च्छ्नश्व॑स्य। अश्व॑स्य॒यत्। यच्छिरः॑। शिरः॒पर्व॑तेषु। पर्व॑ते॒ष्वप॑श्रितं। अप॑श्रित॒मित्यप॑ऽश्रितं॥ तद्वि॑दत्। वि॒द॒च्छ॒र्य॒णा॒व॑ति। श॒र्य॒णा॒व॒तीति॑श॒र्य॒ण॒ऽव॑ति॥  
अत्राह॑। अह॒गोः। गोर॑मन्वत। अ॒म॒न्व॒त॒नाम॑। नाम॒त्वष्टुः॑। त्वष्टु॑रपी॒च्यं॑। अ॒पी॒च्य१॒॑मित्य॑पी॒च्यं॑॥ इ॒त्थाच॒न्द्रम॑सः। च॒न्द्रम॑सोगृ॒हे। गृ॒हइति॑गृ॒हे॥ 7 ॥  
कोअ॒द्य। अ॒द्ययु॑ङ्के। यु॒ङ्के॒धु॒रि। धु॒रिगाः। गाऋ॒तस्य॑। ऋ॒तस्य॒शिमी॑वतः। शिमी॑वतोभा॒मिनः॑। शिमी॑वत॒इति॒शिमी॑ऽवतः। भा॒मिनो॑दुर्हृणायू॒न्। दु॒र्हृ॒णा॒यू॒नितिदुः॒ऽहृ॒णा॒यून्॥ आ॒स्नि॑षून्हृ॒त्स्वसः॑। आ॒स्नि॑षू॒नित्या॒सन्ऽइ॑षून्। हृ॒त्स्वसो॑म॒यो॒भून्। हृ॒त्स्वस॒इति॑हृ॒त्सु॒ऽअसः॑। म॒यो॒भून्यः। म॒यो॒भूनिति॑म॒यः॒ऽभून्। यए॑षां। ए॒षां॒भृ॒त्यां। भृ॒त्यामृ॒णध॑त्। ऋ॒णध॒त्सः। सजी॑वात्। जी॒वा॒दिति॑जीवात्॥  
कई॑षते। ई॒ष॒ते॒तु॒ज्यते॑। तु॒ज्यते॒कः। कोबि॑भाय। बि॒भा॒य॒कः। कोमं॑सते। मं॒स॒ते॒सन्तं॑। सन्त॒मिन्द्रं॑। इन्द्रं॒कः। कोअन्ति॑। अन्तीत्यन्ति॑॥ कस्तो॒काय॑। तो॒काय॒कः। कइभा॑य। इभा॑यो॒त। उ॒तरा॒ये। रा॒येधि॑। अधि॑ब्रुवत्। ब्रु॒व॒त्त॒न्वे॑। तन्वेख३॒॑कः। कोजना॑य। जना॒येति॒जना॑य॥  
कोअ॒ग्निं। अ॒ग्निमी॑ट्टे। ई॒ट्टे॒ह॒विषा॑। ह॒विषा॑घृ॒तेन॑। घृ॒तेन॑स्रु॒चा। स्रु॒चाय॑जातै। य॒जा॒ता॒ऋ॒तुभिः॑। ऋ॒तुभि॑र्ध्रु॒वेभिः॑। ऋ॒तुभि॒रित्यृ॒तुऽभिः॑। ध्रु॒वेभि॒रिति॑ध्रु॒वेभिः॑॥ कस्मै॑दे॒वाः। दे॒वाआव॑हान्। आव॑हान्। व॒हा॒ना॒शु। आ॒शुहोम॑। होम॒कः। कोमं॑सते। मं॒स॒ते॒वी॒तिहो॑त्रः। वी॒तिहो॑त्रस्सुदे॒वः। वी॒तिहो॑त्र॒इति॑वी॒तिऽहो॑त्रः। सु॒दे॒वइति॑सु॒ऽदे॒वः॥  
त्वम॒ङ्ग। अ॒ङ्गप्र। प्रशं॑सिषः। शं॒सि॒षो॒दे॒वः। दे॒वश्श॑विष्ठ। श॒वि॒ष्ठ॒मर्त्यं॑। मर्त्य॒मिति॒मर्त्यं॑॥ नत्वत्। त्वद॒न्यः। अ॒न्योम॑घवन्। म॒घ॒व्॒नस्ति॑। म॒घ॒वन्निति॑मघऽवन्। अ॒स्ति॒म॒र्डि॒ता। म॒र्डि॒तेन्द्र॑। इन्द्र॒ब्रवी॑मि। ब्रवी॑मिते। ते॒वचः॑। वच॒इति॒वचः॑॥  
माते॑। ते॒राधां॑सि। राधां॑सि॒मा। माते॑। त॒ऊ॒तयः॑। ऊ॒तयो॑वसो। व॒सो॒स्मान्। व॒सो॒इति॑वसो। अ॒स्मा॒न्कदा॑। कदा॑च॒न। च॒नाद॑भन्। द॒भ्॒निति॑दभन्॥ विश्वा॑च। च॒नः॒। न॒उ॒प॒मि॒मी॒हि। उ॒प॒मि॒मी॒हिमा॑नुष। उ॒प॒मि॒मी॒हीत्यु॑प॒ऽमि॒मी॒हि। मा॒नु॒षवसू॑नि। वसू॑निचर्ष॒णिभ्यः॑। च॒र्ष॒णिभ्य॒आ। च॒र्ष॒णिभ्य॒इति॑च॒र्ष॒णिऽभ्यः॑। एत्या॥ 8 ॥  
