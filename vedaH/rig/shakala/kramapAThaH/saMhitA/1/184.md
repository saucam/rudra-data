

  
तावां॑। वा॒म॒द्य। अ॒द्यतौ। ताव॑प॒रं। अ॒प॒रंहु॑वेम। हु॒वे॒मो॒च्छन्त्यां॑। उ॒च्छन्त्या॑मु॒षसि॑। उ॒षसि॒वह्निः॑। वह्नि॑रु॒क्थैः। उ॒क्थैरित्यु॒क्थैः॥ नास॑त्या॒कुह॑। कुह॑चित्। चि॒त्सन्तौ॑। सन्ता॑व॒र्यः। अ॒र्योदि॒वः। दि॒वोनपा॑ता। नपा॑तासु॒दास्त॑राया। सु॒दास्त॑रा॒येति॑सु॒दाःऽत॑राय॥  
अ॒स्मेऊ॒षु। अ॒स्मेइत्य॒स्मे। ऊँ॒इत्यूँ॑। सुवृ॑षणा। वृ॒ष॒णा॒मा॒द॒ये॒थां॒। मा॒द॒ये॒था॒मुत्। उत्प॒णीन्। प॒णीँर्ह॑तं। ह॒त॒मू॒र्म्या। ऊ॒र्म्यामद॑न्ता। मद॒न्तेति॒मद॑न्ता॥ श्रु॒तम्मे॑। मे॒अच्छो॑क्तिभिः। अच्छो॑क्तिभिर्मती॒नां। अच्छो॑क्तिभि॒रित्यच्छो॑क्तिऽभिः। म॒ती॒नामेष्टा॑। मेष्टा॑नरा। न॒रा॒निचे॑तारा। निचे॑ताराच। निचे॑ता॒रेति॒निऽचे॑तारा। च॒कर्णैः॑। कर्णै॒रिति॒कर्णैः॑॥  
श्रि॒येपू॑षन्। पू॒ष॒न्निषु॒कृते॑व। इ॒षु॒कृते॑वदे॒वा। इ॒षु॒कृतेवेती॑षु॒कृता॑ऽइव। दे॒वा॒नास॑त्या। नास॑त्यावह॒तुं। व॒ह॒तुंसू॒र्यायाः॑। सू॒र्याया॒इति॑सू॒र्यायाः॑॥ व॒च्यते॑वां। वां॒क॒कु॒हाः। क॒कु॒हाअ॒प्सु। अ॒प्सुजा॒ता। अ॒प्स्वित्य॒प्ऽसु। जा॒तायु॒गा। यु॒गाजू॒र्णॆव॑। जू॒र्णेव॒वरु॑णस्य। जू॒र्णेवेति॑जू॒र्णाऽइ॑व। वरु॑णस्य॒भूरेः॑। भूरे॒रिति॒भूरेः॑॥  
अ॒स्मेसा। अ॒स्मेइत्य॒स्मे। सावां॑। वां॒मा॒ध्वी॒। मा॒ध्वी॒रा॒तिः। रा॒तिर॑स्तु। अ॒स्तु॒स्तोमं॑। स्तोमं॑हिनोत। हि॒नो॒त॒मा॒न्यस्य॑। मा॒न्यस्य॑का॒रोः। का॒रोरिति॑का॒रोः॥ अनु॒यत्। यद्वां॑। वां॒श्र॒व॒स्या। श्र॒व॒स्या॑सुदानू। सु॒दा॒नू॒सु॒वीर्या॑य। सु॒दा॒नू॒इति॑सुऽदानू। सु॒वीर्या॑यचर्ष॒णयः॑। सु॒वीर्या॒येति॑सु॒ऽवीर्या॑य। च॒र्ष॒णयो॒मद॑न्ति। मद॒न्तीति॒मद॑न्ति॥  
ए॒षवां॑। वां॒स्तोमः॑। स्तोमो॑अश्विनौ। अ॒श्वि॒ना॒व॒का॒रि॒। अ॒का॒रि॒माने॑भिः। माने॑भिर्मघावाना। म॒घ॒वा॒ना॒सु॒वृ॒क्ति। म॒घ॒वा॒नेति॑मघऽवाना। सु॒वृ॒क्तीति॑सु॒ऽवृ॒क्ति॥ या॒तंव॒र्तिः। व॒र्तिस्तन॑याय। तन॑याय॒त्मने॑। त्मने॑च। चा॒गस्त्ये॑। अ॒गस्त्ये॑नासत्या। ना॒स॒त्या॒मद॑न्ता। मद॒न्तेति॒मद॑न्ता॥  
अता॑रिष्म॒तम॑सस्पा॒रम॒द्यप्रति॑वां॒स्तोमो॑अश्विनावधायि॥ एहया॑तम्प॒थिभि॑र्देव॒यानै॑र्वि॒द्यामे॒षंवृ॒जनं॑जी॒रदा॑नुं॥1॥  
