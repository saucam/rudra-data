

  
उपो॒षु। उपो॒इत्युपो॑। सुशृ॑णु॒हि। शृ॒णु॒हीगिरः॑। गिरो॒मघ॑वन्। मघ॑व॒न्मा। मघ॑व॒न्निति॒मघ॑ऽवन्। मात॑थाइव। आत॑थाइ॒वेत्यतथाः॑ऽइव॥ य॒दानः॑। न॒स्सू॒नृता॑वतः। सू॒नृता॑वतः॒करः॑। सू॒नृता॑वत॒इति॑सू॒नृता॑ऽवतः। कर॒आत्। आद॒र्थया॑से। अ॒र्थया॑स॒इत्। इद्योज॑। योजा॒नु। न्वि॑न्द्र। इ॒न्द्र॒ते॒। ते॒हरी॑। हरी॒इति॒हरी॑॥  
अक्ष्॒नमी॑मदन्त। अमी॑मदन्त॒हि। ह्यव॑। अव॑प्रि॒याः। प्रि॒याअ॑धूषत। अ॒धू॒ष॒तेत्य॑धूषत॥ अस्तो॑षत॒स्वभा॑नवः। स्वभा॑नवो॒विप्राः॑। स्वभा॑नव॒इति॒स्वऽभा॑नवः। विप्रा॒नविष्ठ॑या। नवि॑ष्ठयाम॒ती। म॒तीयोज॑। योजा॒न्वि॑न्द्रते॒हरी॑॥  
सु॒सं॒दृशं॑त्वा। सु॒सं॒दृश॒मिति॑सु॒ऽसं॒दृशं॑। त्वा॒व॒यं। व॒यम्मघ॑वन्। मघ॑वन्वन्दिषी॒महि॑। मघ॑व्॒निति॒मघ॑ऽवन्। व॒न्दि॒षी॒महीति॑व॒न्दि॒षी॒महि॑॥ प्रनू॒नं। नू॒नम्पू॒र्णंव॑न्धुरः। पू॒र्णव॑न्धुरस्तु॒तः। पू॒र्णव॑न्धुर॒इति॑पू॒र्णऽव॑न्धुरः। स्तु॒तोया॑हि। या॒हि॒वशा॑न्। वशाँ॒अनु॑। अनु॒योज॑। योजा॒न्वि॑न्द्रते॒हरी॑॥  
सघ॑। घा॒तं। तंवृष॑णं। वृष॑णं॒रथं॑। रथ॒मधि॑। अधि॑तिष्ठाति। ति॒ष्ठा॒ति॒गो॒विदं॑। गो॒विद॒मिति॑गो॒ऽविदं॑॥ यःपात्रं॑। पात्रं॑हारियोज॒नं। हा॒रि॒यो॒ज॒नम्पू॒र्णं। हा॒रि॒यो॒ज॒नमिति॑हा॒रि॒ऽयो॒ज॒नं। पू॒र्णमि॑न्द्र। इ॒न्द्र॒चिके॑तति। चिके॑तति॒योज॑। योजा॒न्वि॑न्द्रते॒हरी॑॥  
यु॒क्तस्ते॑। ते॒अ॒स्तु॒। अ॒स्तु॒दक्षि॑णः। दक्षि॑णउ॒त। उ॒तस॒व्यः। स॒व्यश्श॑तक्रतो। श॒त॒क्र॒तो॒इति॑शतक्रतो। तेन॑जा॒यां। जा॒यामुप॑। उप॑प्रि॒यां। प्रि॒याम्म॑न्दा॒नः। म॒न्दा॒नोया॑हि। या॒ह्यन्ध॑सः। अन्ध॑सो॒योज॑। योजा॒न्वि॑न्द्रते॒हरी॑॥  
यु॒नज्मि॑ते। ते॒ब्रह्म॑णा। ब्रह्म॑णाके॒शिना॑। के॒शिना॒हरी॑। हरी॒उप॑। हरी॒इति॒हरी॑। उप॒प्र। प्रया॑हि। या॒हि॒द॒धि॒षे। द॒धि॒षेगभ॑स्त्योः। गभ॑स्त्यो॒रिति॒गभ॑स्त्योः॥ उत्वा॑। त्वा॒सु॒तासः॑। सु॒तासो॑रभ॒साः। र॒भ॒साअ॑मन्दिषुः। अ॒म॒न्दि॒षुःपू॒ष॒ण्वान्। पू॒ष॒ण्वान्व॑ज्रिन्। पू॒ष॒ण्वानिति॑पू॒ष॒ण्ऽवान्। व॒ज्रि॒त्सं। समु॒पत्न्या॑। ऊँ॒इत्यूँ॑। पत्न्या॑मदः। अ॒म॒द॒इत्य॑मदः॥ 3 ॥  
