

  
इन्द्र॒सोमं॑। सोमं॒पिब॑। पिब॑ऋ॒तुना॑। ऋ॒तुनात्वा॑। आत्वा॑। त्वा॒वि॒श॒न्तु॒। वि॒श॒न्त्वि॒न्द॑वः। इन्द॑व॒इतीन्द॑वः॥ म॒त्स॒रा॒स॒स्तदो॑कसः। तदो॑कस॒इति॒तत्ऽओ॑कसः॥  
मरु॑तः॒पिब॑त। पिब॑तऋ॒तुना॑। ऋ॒तुना॑पो॒त्रात्। पो॒त्राद्य॒ज्ञं। य॒ज्ञम्पु॑नीतन। पु॒नी॒त॒नेति॑पुनीतन॥ यू॒यंहि। हिष्ठ। स्थासु॑दानवः। सु॒दा॒न॒व॒इति॑सुऽदानवः॥  
अ॒भिय॒ज्ञं। य॒ज्ञङ्गृ॑णीहि। गृ॒णी॒हि॒नः॒। नो॒ग्नावः॑। ग्नावो॒नेष्टः॑। नेष्टः॒पिब॑। नेष्ट॒रिति॒नेष्टः॑। पिब॑ऋ॒तुना॑। ऋ॒तुनेत्यृ॒तुना॑॥ त्वंहि। हिर॑त्न॒धाः। र॒त्न॒धाअसि॑। र॒त्न॒धाइति॑र॒त्न॒ऽधाः। असीत्यसि॑॥  
अग्ने॑दे॒वाँइ॒हाव॑हसा॒दय॑। सा॒दया॒योनि॑षु। योनि॑षुत्रि॒षु। त्रि॒ष्विति॑त्रि॒षु॥ परि॑भूष। भू॒ष॒पिब॑। पिब॑ऋ॒तुना॑। ऋ॒तुनेत्यृ॒तुना॑॥  
ब्राह्म॑णादिन्द्र। इ॒न्द्र॒राध॑सः। राध॑सः॒पिब॑। पिबा॒सोमं॑। सोम॑मृ॒तून्। ऋ॒तूँ रनु॑। अन्वित्यनु॑॥ तवेत्। इद्धि। हिस॒ख्यं। स॒ख्यमस्तृ॑तं। अस्तृ॑त॒मित्य॑स्तृतं॥  
यु॒वन्दक्षं॑। दक्षं॑ध्रुतव्रता। ध्रु॒त॒व्र॒त॒मित्रा॑वरुणा। ध्रु॒त॒व्र॒तेति॑ध्रुतऽव्रता। मित्रा॑वरुणदू॒ळभं॑। दु॒र्दभ॒मिति॑दुः॒ऽदभं॑॥ ऋ॒तुना॑य॒ज्ञं। य॒ज्ञमा॑शाथे। आ॒शा॒थे॒इत्या॑शाथे॥ 28 ॥  
द्र॒वि॒णो॒दाद्रवि॑णसः। द्र॒वि॒णॊ॒दाइति॑द्र॒वि॒णः॒ऽदाः। द्रवि॑णसो॒ग्राव॑हस्तासः। ग्राव॑हस्तासोअध्व॒रे। ग्राव॑हस्तास॒इति॒ ग्राव॑ऽहस्तासः। अ॒ध्व॒रइत्य॑ध्व॒रे॥ य॒ज्ञेषु॑दे॒वं। दे॒वमी॑ळते। ई॒ळ॒त॒इती॑ळते॥  
द्र॒वि॒णॊ॒दाद॑दातु। द्र॒वि॒णॊ॒दाइति॑द्र॒वि॒णः॒ऽदाः। द॒दा॒तु॒नः॒। नो॒वसू॑नि। वसू॑नि॒यानि॑। यानि॑शृ॒ण्वि॒रे। शृ॒ण्वि॒रइति॑शृ॒ण्वि॒रे॥ दे॒वेषु॒ताः। ताव॑नामहे। व॒ना॒म॒ह॒इति॑वनामहे॥  
द्र॒वि॒णॊ॒दाःपि॑पीषति। द्र॒वि॒णो॒दाइति॑ द्र॒वि॒णः॒ऽदाः। पि॒पी॒ष॒ति॒जु॒होत॑। जु॒होत॒प्र। प्रच॑। च॒ति॒ष्ठ॒त॒। ति॒ष्ठ॒तेति॑तिष्ठत॥ ने॒ष्रादृ॒तुभिः॑। ऋ॒तुभि॑रिष्यत। ऋ॒तुभि॒रित्यृ॒ऽभिः॑। इ॒ष्य॒तेती॑ष्यत॥  
यत्त्वा॑। त्वा॒तु॒रीयं॑। तु॒रीय॑मृ॒तुभिः॑। ऋ॒तुभि॒र्द्रवि॑णॊदाः। ऋ॒तुभि॒रित्यृ॒तुऽभिः॑। द्रवि॑णॊदो॒यजा॑महे। द्रवि॑णॊद॒इति॒द्रवि॑णःऽदः। यजा॑मह॒इति॒यजा॑महे॥ अध॑स्म। स्मा॒नः॒। नो॒द॒दिः। द॒दिर्भ॑व। भ॒वेति॑भव॥  
अश्वि॑ना॒पिब॑तं। पिब॑तं॒मधु॑। मधु॒दीद्य॑ग्नी। दीद्य॑ग्नीशुचिव्रता। दीद्य॑ग्नी॒इति॒दीदि॑ऽअग्नी। शु॒चि॒व्र॒तेति॑शुचिऽव्रता॥ ऋ॒तुना॑यज्ञवाहसा। य॒ज्ञ॒वा॒ह॒सेति॑यज्ञऽवाहसा॥  
गार्ह॑पत्येनसन्त्य। गार्ह॑पत्ये॒नेति॒गार्ह॑ऽपत्येन। स॒न्त्य॒ऋ॒तुना॑। ऋ॒तुना॑य॒ज्ञ॒नीः। य॒ज्ञ॒नीर॑सि। य॒ज्ञ॒नीरिति॑य॒ज्ञ॒ऽनीः। अ॒सीत्य॑सि॥ दे॒वान्दे॑वय॒ते। दे॒व॒य॒तेय॑ज। दे॒व॒य॒तइति॑दे॒व॒ऽय॒ते। य॒जेति॑यज॥ 29 ॥  
