

  
ऐभिः॑। ए॒भि॒र॒ग्ने॒। अ॒ग्ने॒दुवः॑। दुवो॒गिरः॑। गिरो॒विश्वे॑भिः। विश्वे॑भि॒स्सोम॑पीतये। सोम॑पीतय॒इति॒सोम॑ऽपीतये॥ दे॒वेभि॑र्याहि। या॒हि॒यक्षि॑। यक्षि॑च। चेति॑च॥  
आत्वा॑। त्वा॒कण्वा॑। कण्वा॑अहूषत। अ॒हू॒ष॒त॒गृ॒णन्ति॑। गृ॒णन्ति॑विप्र। वि॒प्र॒ते॒। ते॒धियः॑। धिय॒इति॒धियः॑॥ दे॒वेभि॑रग्ने। अ॒ग्न॒आग॑हि। आग॑हि। ग॒हीति॑गहि॥  
इ॒न्द्र॒वा॒यूबृह॒स्पतिं॑। इ॒न्द्र॒वा॒यूइती॑न्द्र॒वा॒यू। बृह॒स्पतिं॑मि॒त्रा। मि॒त्राग्निं। अ॒ग्निम्पू॒षणं॑। पू॒षणं॒भगं॑। भग॒मिति॒भगं॑॥ आ॒दि॒त्यान्मारु॑तं। मारु॑तङ्ग॒णं। ग॒णमिति॑ग॒णं॥  
प्रवः॑। वो॒भ्रि॒य॒न्ते॒। भ्रि॒य॒न्त॒इन्द॑वः। इन्द॑वोमत्स॒राः। म॒त्स॒रामा॑दयि॒ष्णवः॑। मा॒द॒यि॒ष्णव॒इति॑ मा॒द॒यि॒ष्णवः॑॥ द्र॒प्सामध्वः॑। मध्व॑श्चमू॒षदः। च॒मू॒सद॒इति॑च॒मू॒ऽसदः॑॥  
ईळ॑ते॒त्वां। त्वाम॑वस्यवः। अ॒व॒स्य॒वः॒कण्वा॑सः। कण्वा॑सोवृ॒क्तब॑र्हिषः। वृ॒क्तब॑र्हिष॒इति॑वृ॒क्तऽब॑र्हिषः॥ ह॒विष्म॑न्तोअरं॒कृतः॑। अ॒रं॒कृत॒इत्य॑रं॒ऽकृतः॑॥  
घृ॒तपृ॑ष्ठामनो॒युजः॑। घृ॒तपृ॑ष्ठा॒इति॑घृ॒तऽपृ॑ष्ठाः। मनो॒युजो॒ये। म॒नो॒युज॒इति॑म॒नः॒ऽयुजः॑। येत्वा॑। त्वा॒वह॑न्ति। वह॑न्ति॒वह्न॑यः। वह्न॑य॒इति॒वह्न॑यः॥ आदे॒वान्। दे॒वान्त्सोम॑पीतये। सोम॑पीतय॒इति॒सोम॑ऽपीतये॥ 26॥  
तान्यज॑त्रान्। यज॑त्राँऋ॒ता॒वृधः॑। ऋ॒ता॒वृधोग्ने॑। ऋ॒त॒वृध॒इत्यृ॑त॒ऽवृधः॑। अग्ने॒पत्नी॑वतः। पत्नी॑वतस्कृधि। पत्नी॑वत॒इति॒पत्नी॑ऽवतः। कृधीतिकृधि॥ मध्व॑स्सुजिह्व। सु॒जि॒ह्व॒पा॒य॒य॒। सु॒जि॒ह्वेति॑सुऽजिह्व। पा॒य॒येति॑पायय॥  
येयज॑त्राः। यज॑त्रा॒ये। यईड्यः॑। ईड्या॒स्ते। तेते॑। ते॒पि॒ब॒न्तु॒। पि॒ब॒न्तु॒जि॒ह्वया॑। जि॒ह्वयति॑जि॒ह्वया॑॥ मधो॑रग्ने। अ॒ग्ने॒वष॑ट्कृति। वष॑ट्कृ॒॒तीति॒वष॑ट्ऽकृति॥  
आकीं॒सूर्य॑स्य। सूर्य॑स्यरोच॒ना॒त्। रो॒च॒ना॒द्विश्वा॑न्। विश्वा॑न्दे॒वान्। दे॒वाँउ॑ष॒र्बुधः॑। उ॒ष॒र्बुध॒इत्यु॑षः॒ऽबुधः॑॥ विप्रो॒होता॑। होते॒ह। इ॒हव॑क्षति। व॒क्ष॒तीति॑वक्षति॥  
विश्वे॑भिस्सो॒म्यं। सो॒म्यम्मधु॑। मध्वग्ने॑। अग्न॒इन्द्रे॑ण। इन्द्रे॑णवा॒युना॑। वा॒युनेति॑वा॒युना॑॥ पिबा॑मि॒त्रस्य॑। मि॒त्रस्य॒धाम॑भिः। धाम॑भि॒रिति॒धाम॑ऽभिः॥  
त्वंहोता॑। होता॒मनु॑र्हितः। मनु॑र्हितो॒ग्ने॑। मनु॑र्हित॒इति॒मनुः॑ऽहितः। अग्ने॑य॒ज्ञेषु॑। य॒ज्ञेषु॑सी॒दसि॑। सी॒द॒सीति॑सीदसि॥ सेमं। इ॒मन्नः॑। नो॒अ॒ध्व॒रं। अ॒ध्व॒रंय॑ज। य॒जेति॑यज॥  
यु॒क्ष्वाहि। ह्यरु॑षी:। अरु॑षी॒रथे॑। रथे॑ह॒रित॑:। ह॒रितो॑देव। दे॒व॒रो॒हित॑:। रो॒हित॒इति॑रो॒हित॑:॥ ताभि॑र्दे॒वान्। दे॒वाँइ॒ह। इ॒हाव॑ह। आव॑ह। व॒हेति॑वह॥ 27 ॥  
