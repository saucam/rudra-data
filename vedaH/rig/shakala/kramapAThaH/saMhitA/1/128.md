

  
अ॒यञ्जा॑यत। जा॒य॒त॒मनु॑षः। मनु॑षो॒धरी॑मणि। धरी॑मणि॒होता॑। होता॒यजि॑ष्ठः। यजि॑ष्ठउ॒शिजां॑। उ॒शिजा॒मनु॑। अनु॑व्र॒तं। व्र॒तम॒ग्निः। अ॒ग्मिस्वं। स्वमनु॑। अनु॑व्र॒तं। व्र॒तमिति॑व्र॒तं॥ वि॒श्वशृ॑ष्टिस्स्खीय॒ते। वि॒श्वशृ॑ष्टि॒रिति॑वि॒श्वऽशृ॑ष्टिः। स॒खी॒य॒तेर॒यिरि॑व। स॒खि॒य॒तइति॑स॒खि॒ऽय॒ते। र॒यिरि॑वश्रवस्य॒ते। र॒यिरि॒वेति॑र॒यिःऽइ॑व। श्र॒व॒स्य॒तइति॑श्र॒व॒स्य॒ते॥ अद॑ब्धो॒होता॑। होता॒नि। निष॑दत्। स॒द॒दि॒ळः। इ॒ळस्प॒दे। प॒देपरि॑वीतः। परि॑वीतइ॒ळः। परि॑वीत॒इति॒परि॑ऽवीतः। इ॒ळस्प॒दे। प॒दइति॑प॒दे॥  
तंय॑ज्ञ॒साधं॑। य॒ज्ञ॒साध॒मपि॑। य॒ज्ञ॒साध॒मिति॑य॒ज्ञ॒ऽसाधं॑। अपि॑वातयामसि। वा॒त॒या॒म॒स्यृ॒तस्य॑। ऋ॒तस्य॑प॒था। प॒थानम॑सा। नम॑साह॒विष्म॑ता। ह॒विष्म॑तादे॒वता॑ता। दे॒वता॑ताह॒विष्म॑ता। दे॒वता॒तेति॑दे॒वऽता॑ता। ह॒विष्म॒तेति॑ह॒विष्म॑ता॥ सनः॑। न॒ऊ॒र्जां। ऊ॒र्जामु॒पाभृ॑ति। उ॒पा॒भृ॑त्य॒या। उ॒पा॒भृ॒तीत्यु॑प॒ऽआभृ॑ति। अ॒याकृ॒पा। कृ॒पान। नजू॑र्यति। जू॒र्य॒तीति॑जूर्यति॥ यम्मा॑त॒रिश्वा॑। मा॒त॒रिश्वा॒मन॑वे। मन॑वेपरा॒वतः॑। परा॒वतो॑दे॒वं। प॒रा॒वत॒इति॑प॒रा॒ऽवतः॑। दे॒वम्भाः। भाःप॑रा॒वतः॑। भारिति॒भाः। प॒रा॒वत॒इति॑प॒रा॒ऽवतः॑॥  
एवे॑नस॒द्यः। स॒द्यःपरि॑। पर्ये॑ति। ए॒ति॒पार्थि॑वं। पार्थि॑वम्मुहु॒र्गीः। मु॒हु॒र्गीरेतः॑। मु॒हु॒र्गीरिति॑मु॒हुः॒ऽगीः। रेतो॑वृष॒भः। वृ॒ष॒भःकनि॑क्रदत्। कनि॑क्र॒द्दध॑त्। दध॒द्रेतः॑। रेतः॒कनि॑क्रदत्। कनि॑क्रद॒दिति॒कनि॑क्रदत्॥ श॒तञ्चक्षा॑णः। चक्षा॑णॊअ॒क्षभिः॑। अ॒क्षभि॑र्दे॒वः। अ॒क्षभि॒रित्य॒क्षऽभिः॑। दे॒वोवने॑षु। वने॑षुतु॒र्वणिः॑। तु॒र्वणि॒रिति॑तु॒र्वणिः॑॥ सदो॒दधा॑नः। दधा॑न॒उप॑रेषु। उप॑रेषु॒सानु॑षु। सानु॑ष्व॒ग्निः। अ॒ग्निःपरेषु। परे॑षु॒सानु॑षु। सानु॒ष्विति॒सानु॑षु॥  
ससु॒क्रतुः॑। सु॒क्रतुः॑पु॒रोहि॑तः। सु॒क्रतु॒रिति॑सु॒ऽक्रतुः॑। पु॒रोहि॑तो॒दमे॑दमे। पु॒रोहि॑त॒इति॑पु॒रःऽहि॑तः। दमे॑दमे॒ग्निः। दमे॑दम॒इति॒दमे॑ऽदमे। अ॒ग्निर्य॒ज्ञस्य॑। य॒ज्ञस्या॑ध्व॒रस्य॑। अ॒ध्व॒रस्य॑चेतति। चे॒त॒ति॒क्रत्वा॑। क्रत्वा॑य॒ज्ञस्य॑। य॒ज्ञस्य॑चेतति। चे॒त॒ती॒ति॑चेतति॥ क्रत्वा॑वे॒धाः। वे॒धाइ॑षूय॒ते। इ॒षू॒य॒तेविश्वा॑। इ॒षु॒य॒तइती॑षु॒ऽय॒ते। विश्वा॑जा॒तानि॑। जा॒तानि॑पस्पशे। प॒स्प॒श॒इति॑पस्पशे॥ यतो॑घृत॒श्रीः। घृ॒त॒श्रीरति॑थिः। घृ॒त॒श्रीरिति॑घृ॒त॒ऽश्रीः। अति॑थि॒रजा॑यत। अजा॑यत॒वह्निः॑। वह्नि॑र्वे॒धाः। वे॒धाअजा॑यत। अजा॑य॒तेत्यजा॑यत॥  
क्रत्वा॒यत्। यद॑स्य। अ॒स्य॒तवि॑षीषु। तवि॑षीषुपृ॒ञ्चते॑। पृ॒ञ्चते॒ग्नेः। अ॒ग्नेरवे॑ण। अवे॑नम॒रुतां॑। म॒रुता॒न्न। नभो॒ज्या॑। भो॒ज्ये॑षि॒राय॑। इ॒षि॒राय॒न। नभो॒ज्या॑। भो॒ज्येति॒भोज्या॑॥ सहि। हिष्म॑। स्मा॒दानं॑। दान॒मिन्व॑ति। इन्व॑ति॒वसू॑नां। वसू॑नाञ्च। च॒म॒ज्मना॑। म॒ज्मनेति॑म॒ज्मना॑॥ सनः॑। न॒स्त्रा॒स॒ते॒। त्रा॒स॒ते॒दु॒रि॒ता। दु॒रि॒ताद॑भि॒हृतः॑। दु॒रि॒तादिति॑दुः॒ऽइ॒तात्। अ॒भि॒हृत॒श्शंसा॑त्। अ॒भि॒हृत॒इत्य॑भि॒ऽहृतः॑। शंसा॑द॒घात्। अ॒घाद॑भि॒हृतः॑। अ॒भि॒हृत॒इत्य॑भि॒ऽहृतः॑॥ 14॥  
विश्वो॒विहा॑याः। विहा॑याअर॒तिः। विहा॑या॒इति॒विऽहा॑याः। अ॒र॒तिर्वसुः॑। वसु॑र्द॒धे। द॒धेहस्ते॑। हस्ते॒दक्षि॑णॆ। दक्षि॑णॆत॒रणिः॑। त॒रणि॒र्न। नशि॑श्रथत्। शि॒श्र॒थ॒त्छ्र॒व॒स्यया॑। श्र॒व॒स्यया॒न। नशि॑श्रथत्। शि॒श्र॒थ॒दिति॑शिश्रथत्॥ विश्व॑स्मा॒इत्। इदि॑षुध्य॒ते। इ॒षु॒ध्य॒तेदे॑व॒त्रा। दे॒व॒त्राहव्यं॑। दे॒व॒त्रेति॑दे॒व॒ऽत्रा। हव्य॒मोहि॑षे। ओहि॑षे। ऊ॒हि॒षइत्यू॑हिषे॥ विश्व॑स्मा॒इत्। इत्सु॒कृते॑। सु॒कृते॒वारं॑। सु॒कृत॒इति॑सु॒ऽकृते॑। वार॒मृण्व॑ति। ऋण्व॑त्य॒ग्निः। अ॒ग्निर्द्वारा॑। द्वा॒रावि। व्यृ॑ण्वति। ऋ॒ण्व॒तीत्यृ॑ण्वति॥  
समानु॑षे। मानु॑षेवृ॒जने॑। वृ॒जने॒शन्त॑मः। शन्त॑मोहि॒तः। शन्त॑म॒इति॒शंऽत॑मः। हि॒तो॒३॒॑ग्निः। अ॒ग्निर्य॒ज्ञेषु॑। य॒ज्ञेषु॒जेन्यः॑। जेन्यो॒न। नवि॒श्पतिः॑। वि॒श्पतिः॑प्रि॒यः। प्रि॒योय॒ज्ञेषु॑। य॒ज्ञेषु॑वि॒श्पतिः॑। वि॒श्पति॒रिति॑वि॒श्पतिः॑॥ सह॒व्या। ह॒व्यामानु॑षाणां। मानु॑षाणामि॒ळा। इ॒ळाकृ॒तानि॑। कृ॒तानि॑पत्यते। प॒त्य॒त॒इति॑पत्यते॥ सन॑स्त्रासते॒वरु॑णस्यधू॒र्तेः। धू॒र्तेम॒हः। म॒होदे॒वस्य॑। दे॒वस्य॑धू॒र्तेः। धू॒र्तेरिति॑धू॒र्तेः॥  
अ॒ग्निंहोता॑रं। होता॑रमीळते। ई॒ळ॒ते॒वसु॑धितिं। वसु॑धितिम्प्रि॒यं। वसु॑धिति॒मिति॒वसु॑ऽधितिं। प्रि॒यञ्चेति॑ष्ठं। चेति॑ष्ठमर॒तिं। अ॒र॒तिन्नि। न्ये॑रिरे। ए॒रि॒रे॒ह॒व्य॒वाहं॑। ह॒व्य॒वाह॒न्नि। ह॒व्य॒वाह॒मिति॑ह॒व्य॒ऽवाहं॑। न्ये॑रिरे। ए॒रि॒र॒इत्ये॑रिरे॥ वि॒श्वायुं॑वि॒श्ववे॑दसं। वि॒श्वायु॒मिति॑वि॒श्वऽआ॑युं। वि॒श्ववे॑दसं॒होता॑रं। वि॒श्ववे॑दस॒मिति॑वि॒श्वऽवे॑दसं। होता॑रंयज॒तं। य॒ज॒तङ्क॒विं। क॒विमिति॑क॒विं॥ दे॒वासो॑र॒ण्वं। र॒ण्वमव॑से। अव॑सेवसू॒यवः॑। वसू॒यवो॑गी॒र्भिः। व॒सु॒यव॒इति॑व॒सु॒ऽयवः॑। गी॒र्भीर॒ण्वं। गी॒र्भिरिति॑गीः॒ऽभिः। र॒ण्वंव॑सू॒यवः॑। व॒सु॒यव॒इति॑व॒सु॒ऽयवः॑॥ 15॥  
