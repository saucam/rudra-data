

  
उ॒प॒प्र॒यन्तो॑अध्व॒रं। उ॒प॒प्र॒यन्त॒इत्यु॑प॒ऽप्र॒यन्तः॑। अ॒ध्व॒रम्मन्त्रं॑। मन्त्रं॑वोचेम। वो॒चे॒मा॒ग्नये॑। अ॒ग्नय॒इत्य॒ग्नये॑॥ आ॒रेअ॒स्मे। अ॒स्मेच॑। अ॒स्मेइत्य॒स्मे। च॒शृ॒ण्व॒ते। शृ॒ण्व॒तइति॑शृ॒ण्व॒ते॥  
यस्स्नीहि॑तीषु। स्नीहि॑तीषुपू॒र्व्यः। पू॒र्व्यस्सं॑जग्मा॒नासु॑। सं॒ज॒ग्मा॒नासु॑कृ॒ष्टिषु॑। सं॒ज॒ग्मा॒नस्विति॑सं॒ऽज॒ग्मा॒नासु॑। कृ॒ष्टिष्विति॑कृ॒ष्टिषु॑॥ अर॑क्षद्दा॒शुषे॑। दा॒शुषे॒गयं॑। गय॒मिति॒गयं॑॥  
उ॒तब्रु॑वन्तु। ब्रु॒व॒न्तु॒ज॒न्तवः॑। ज॒न्तव॒उत्। उद॒ग्निः। अ॒ग्निर्वृ॑त्र॒हा। वृ॒त्र॒हाज॑नि। वृ॒त्र॒हेति॑वृ॒त्र॒ऽहा। अ॒ज॒नीत्य॑जनि॥ ध॒नं॒ज॒योरणॆ॑रणॆ। ध॒नं॒ज॒यइति॑ध॒नं॒ऽज॒यः। रणॆ॑रण॒इति॒रणॆ॑ऽरणॆ॥  
यस्य॑दू॒तः। दू॒तोअसि॑। असि॒क्षये॑। क्षये॒वेषि॑। वेषि॑ह॒व्यानि॑। ह॒व्यानि॑वी॒तये॑। वी॒तय॒इति॑वीतये॑॥ द॒स्मत्कृ॒णॊषि॑। कृ॒णोष्य॑ध्व॒रं। अ॒ध्व॒रमित्य॑ध्व॒रं॥  
तमित्। इत्सु॑ह॒व्यं। सु॒ह॒व्यम॑ङ्गिरः। सु॒ह॒व्यमितिसु॒ऽह॒व्यं। अ॒ङ्गि॒र॒स्सु॒दे॒वं। सु॒दे॒वंस॑हसः। सु॒दे॒वमिति॑सु॒ऽदे॒वं। स॒ह॒सो॒य॒हो॒। य॒हो॒इति॑यहो॥ जना॑आहुः। आ॒हु॒स्सु॒ब॒र्हिषं॑। सु॒ब॒र्हिष॒मिति॑सु॒ऽब॒र्हिषं॑॥ 21 ॥  
आच॑। च॒वहा॑सि। वहा॑सि॒तान्। ताँइ॒ह। इ॒हदे॒वान्। दे॒वाँउप॑। उप॒प्रश॑स्तये। प्रश॑स्तय॒इति॒प्रऽश॑स्तये॥ ह॒व्यासु॑श्चन्द्र। सु॒श्च॒न्द्र॒वी॒तये॑। सु॒च॒न्द्रेति॑सुऽचन्द्र। वी॒तय॒इति॑वी॒तये॑॥  
नयोः। योरु॑प॒ब्दिः। उ॒प॒ब्दिरश्व्यः॑। अश्व्य॑श्शृ॒ण्वे। शृ॒ण्वेरथ॑स्य। रथ॑स्य॒कत्। कश्च॒न। च॒नेति॑च॒न॥ यद॑ग्ने। अ॒ग्ने॒यासि॑। यासि॑दू॒त्यं। दू॒त्य१॒॑मिति॑दू॒त्यं॑॥  
त्वोतो॑वा॒जी। त्वोत॒इति॒त्वाऽऊ॑तः। वा॒ज्यह्र॑यः। अह्र॑यो॒भि। अ॒भिपूर्व॑स्मात्। पूर्व॑स्मा॒दप॑रः। अप॑र॒इत्यप॑रः॥ प्रदा॒श्वान्। दा॒श्वाँअ॑ग्ने। अ॒ग्ने॒अ॒स्था॒त्। अ॒स्था॒दित्य॑स्थात्॥  
उ॒तद्यु॒मत्। द्यु॒मत्सु॒वीर्यं॑। द्यु॒मदिति॑द्यु॒ऽमत्। सु॒वीर्यं॑बृ॒हत्। सु॒वीर्य॒मिति॑सु॒ऽवीर्यं॑। बृ॒हद॑ग्ने। अ॒ग्ने॒वि॒वा॒स॒सि॒। वि॒वा॒स॒सीति॑विवाससि॥ दे॒वेभ्यो॑देव। दे॒व॒दा॒शुषे॑। दा॒शुष॒इति॑दा॒शुषे॑॥ 22॥  
