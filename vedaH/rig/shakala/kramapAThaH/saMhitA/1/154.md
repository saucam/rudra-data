

  
विष्णो॒र्नु। नुकं॑। कंवी॒र्या॑णि। वी॒र्या॑णि॒प्र। प्रवो॑चं। वो॒चं॒यः। यःपार्थि॑वानि। पार्थि॑वानिविम॒मे। वि॒म॒मेरजां॑सि। वि॒म॒मइति॑वि॒ऽम॒मे। रजां॒सीति॒रजां॑सि॥ योअस्क॑भायत्। अस्क॑भाय॒दुत्त॑रं। उत्त॑रंस॒धस्थं॑। उत्त॑र॒मित्युत्ऽत॑रं। स॒धस्थं॑विचक्रमा॒णः। स॒धस्थ॒मिति॑स॒धऽस्थं॑। वि॒च॒क्रमा॒णस्त्रे॒धा। वि॒च॒क्र॒मा॒णइति॑वि॒ऽच॒क्र॒मा॒णः। त्रे॒धोरु॑गा॒यः। उ॒रु॒गा॒इत्यु॑रु॒ऽगा॒यः॥  
प्रतत्। तद्विष्णुः॑। विष्णु॑स्तवते। स्त॒व॒ते॒वी॒र्ये॑ण। वी॒र्ये॑णमृ॒गः। मृ॒गोन। नभी॒मः। भी॒मःकु॑च॒रः। कु॒च॒रोगि॑रि॒ष्ठाः। गि॒रि॒स्थाइति॑गि॒रि॒ऽस्थाः॥ यस्यो॒रुषु॑। उ॒रुषु॑त्रि॒षु। त्रि॒षुवि॒क्रम॑णॆषु। वि॒क्रम॑णॆष्वधिक्षि॒यन्ति॑। वि॒क्रम॑णॆ॒ष्विति॑वि॒ऽक्रम॑णॆषु। अ॒धि॒क्षि॒यन्ति॒भुव॑नानि। अ॒धि॒क्षि॒यन्तीत्य॑धि॒ऽक्षि॒यन्ति॑। भुव॑नानि॒विश्वा॑। विश्वेति॒विश्वा॑॥  
प्रविष्ण॑वे। विष्ण॑वेशू॒षं। शू॒षमे॑तु। ए॒तु॒मन्म॑। मन्म॑गिरि॒क्षिते॑। गि॒रि॒क्षित॑उरुगा॒यस्य॑। गि॒रि॒क्षि॒तस्येति॑गि॒रि॒ऽक्षि॒तस्य॑। उ॒रु॒गा॒यस्य॒वृष्णॆ॑। उ॒रु॒गा॒यस्येत्यु॑रु॒ऽगा॒यस्य॑। वृष्ण॒इति॒वृष्णॆ॑॥ यइ॒दं। इ॒दन्दी॒र्घं। दी॒र्घम्प्रय॑तं। प्रय॑तंस॒धस्थं॑। प्रय॑त॒मिति॒प्रऽय॑तं। स॒धस्थ॒मेकः॑। स॒धस्थ॒मिति॑स॒धऽस्थं॑। एको॑विम॒मे। वि॒म॒मेत्रि॒भिः। वि॒म॒मइति॑वि॒ऽम॒मे। त्रि॒भिरित्। इत्प॒देभिः॑। प॒देभि॒रिति॑प॒देभिः॑॥  
यस्य॒त्री। त्रीपू॒र्णा। पू॒र्णामधु॑ना। मधु॑नाप॒दानि॑। प॒दान्यक्षी॑यमाणा। अक्षी॑यमाणास्व॒धया॑। स्व॒धया॒मद॑न्ति। मद॒न्तीति॒मद॑न्ति॥ यउ॑त्रि॒धातु॑। ऊँ॒इत्यूँ॑। त्रि॒धातु॑पृ॒थि॒वीं। त्रि॒धात्विति॑त्रि॒ऽधातु॑। पृ॒थि॒वीमु॒त। उ॒तद्यां। द्यामेकः॑। एको॑दा॒धार॑। दा॒धार॒भुव॑नानि। भुव॑नानि॒विश्वा॑। विश्वेति॒विश्वा॑॥  
तद॑स्य। अ॒स्य॒प्रि॒यं। प्रि॒यम॒भि। अ॒भिपाथः॑। पाथो॑अश्यां। अ॒श्यां॒नरः॑। नरो॒यत्र॑। यत्र॑देव॒यवः॑। दे॒व॒यवो॒मद॑न्ति। दे॒व॒यव॒इति॑दे॒व॒ऽयवः॑। मद॒न्तीति॒मद॑न्ति॥ उ॒रु॒क्र॒मस्य॒सः। उ॒रु॒क्र॒मस्येत्यु॑रु॒ऽक्र॒मस्य॑। सहि। हिबन्धुः॑। बन्धु॑रि॒त्था। इ॒त्थाविष्णॊः॑। विष्णॊः॑प॒दे। प॒देप॑र॒मे। प॒र॒मेमध्वः॑। मध्व॒उत्सः॑। उत्स॒इत्युत्सः॑॥  
तावां॑। वां॒वास्तू॑नि। वास्तू॑न्युश्मसि। उ॒श्म॒सि॒गम॑ध्यै। गम॑ध्यै॒यत्र॑। यत्र॒गावः॑। गावो॒भूरि॑शृङ्गाः। भूरि॑शृङ्गाअ॒यासः॑। भूरि॑शृङ्गा॒इति॒भूरि॑ऽशृङ्गाः। अ॒यास॒इत्य॒यासः॑। अत्राह॑। अह॒तत्। तरु॑गा॒यस्य॑। उ॒रु॒गा॒यस्य॒वृष्णः॑। उ॒रु॒गा॒यस्येत्यु॑रु॒ऽगा॒यस्य॑। वृष्णः॑प॒र॒मं। प॒र॒मम्प॒दं। प॒दमव॑। अव॑भाति। भा॒ति॒भूरि॑। भूरीति॒भूरि॑॥ 24॥  
