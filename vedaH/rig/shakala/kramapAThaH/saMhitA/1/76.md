

  
काते॑। त॒उपे॑तिः। उपे॑ति॒र्मन॑सः। उपे॑ति॒रित्युप॑ऽइतिः। मन॑सो॒वरा॑य। वरा॑य॒भुव॑त्। भुव॑दग्ने। अ॒ग्ने॒शन्त॑मा। शन्त॑मा॒का। शन्त॒मेति॒शंऽत॑मा। काम॑नी॒षा। म॒नी॒षेति॑म॒नी॒षा॥ कोवा॑। वा॒य॒ज्ञैः। य॒ज्ञैःपरि॑। परि॒दक्षं॑। दक्षं॑ते। त॒आ॒प॒। आ॒प॒केन॑। केन॑वा। वा॒ते॒। ते॒मन॑सा। मन॑सादाशेम। दा॒शे॒मेति॑दाशेम॥  
एहि॑। इ॒ह्य॒ग्ने॒। अ॒ग्न॒इ॒ह। इ॒हहोता॑। होता॒नि। निषी॑द। सी॒दाद॑ब्धः। अद॑ब्ध॒स्सु। सुपु॑रए॒ता। पु॒र॒ए॒ताभ॑व। पु॒र॒ए॒तेति॑पु॒रः॒ऽए॒ता। भ॒वा॒नः॒। न॒इति॑नः॥ अव॑तान्त्वा। त्वा॒रोद॑सी। रोद॑सीविश्वमि॒न्वे। रोद॑सी॒इति॒रोद॑सी। वि॒श्व॒मि॒न्वेयज॑। वि॒श्व॒मि॒न्वेइति॑वि॒श्वं॒ऽइ॒न्वे। यजा॑महे। म॒हे॒सौ॒म॒न॒साय॑। सौ॒म॒न॒साय॑दे॒वान्। दे॒वानिति॑दे॒वान्॥  
प्रसु। सुविश्वा॑न्। विश्वा॑न्र॒क्षसः॑। र॒क्षसो॒धक्षि॑। धक्ष्य॑ग्ने। अ॒ग्ने॒भव॑। भवा॑य॒ज्ञानां॑। य॒ज्ञाना॑मभिशस्ति॒पावा॑। अ॒भि॒श॒स्ति॒पावेत्य॑भिश॒स्ति॒ऽपावा॑॥ अथाव॑ह। आव॑ह। व॒ह॒सोम॑पतिं। सोम॑पतिं॒हरि॑भ्यां। सोम॑पति॒मिति॒सोम॑ऽपतिं। हरि॑भ्यामाति॒थ्यं। हरि॑भ्या॒मिति॒हरि॑ऽभ्यां। आ॒ति॒थ्यम॑स्मै। अ॒स्मै॒च॒कृ॒म॒। च॒कृ॒मा॒सु॒दाव्ने॑। सु॒दाव्न॒इति॑सु॒ऽदाव्ने॑॥  
प्र॒जाव॑ता॒वच॑सा। प्र॒जाव॒तेति॑प्र॒जाऽव॑ता। वच॑सा॒वह्निः॑। वह्नि॑रा॒सा। आ॒साच॑। आच॑। च॒हु॒वे। हु॒वेनि। निच॑। च॒स॒त्सि॒। स॒त्सी॒ह। इ॒हदे॒वैः। दे॒वैरिति॑दे॒वैः॥ वेषि॑हो॒त्रं। हो॒त्रमु॒त। उ॒तपो॒त्रं। पो॒त्रंय॑जत्र। य॒ज॒त्र॒बो॒धि। बो॒धिप्र॑यन्तः। प्र॒य॒न्त॒र्ज॒नि॒तः॒। प्र॒य॒न्त॒इति॑प्रऽयन्तः। ज॒नि॒त॒र्वसू॑नां। वसू॑ना॒मिति॒वसू॑नां॥  
यथा॒विप्र॑स्य। विप्र॑स्य॒मनु॑षः। मनु॑षोह॒विर्भिः॑। ह॒विर्भि॑र्दे॒वान्। ह॒विर्भि॒रिति॑ह॒विःऽभिः॑। दे॒वाँअय॑जः। अय॑जःक॒विभिः॑। क॒विभिः॑क॒विः। क॒विभि॒रिति॑क॒विऽभिः॑। क॒विस्सन्। सन्निति॒सन्॥ ए॒वाहो॑तः। हो॒त॒स्स॒त्य॒त॒रः॒। हो॒त॒रिति॑होतः। स॒त्य॒त॒र॒त्वं। स॒त्य॒त॒रेइति॑सत्यऽतर। त्वम॒द्य। अ॒द्याग्ने॑। अग्ने॑म॒न्द्रया॑। म॒न्द्रया॑जु॒ह्वा। जु॒ह्वा॑जयस्व। य॒ज॒स्वेति॑यजस्व॥24॥  
