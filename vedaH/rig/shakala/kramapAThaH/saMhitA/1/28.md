

  
यत्र॒ग्रावा॑। ग्रावा॑पृ॒थुबु॑ध्नः। पृ॒थुबु॑ध्नऊ॒र्ध्वः । पृ॒थुबु॑ध्न॒इति॑पृ॒थुऽबु॑ध्नः। ऊ॒र्ध्वोभव॑ति। भव॑ति॒सोत॑वे। सोत॑व॒इति॒सोत॑वे॥ उ॒लूख॑लसुताना॒मव॑। उ॒लूख॑लसुताना॒मित्यु॒लूख॑लऽसुतानां। अवेत्। इद्वि॑न्द्र। ऊँ॒इत्यूँ॑। इ॒न्द्र॒ज॒ल्गु॒लः। ज॒ल्गु॒ल॒इति॑जल्गुलः॥  
यत्र॒द्वावि॑व। द्वावि॑वज॒घना॑। द्वावि॒वेति॒द्वौऽइ॑व। ज॒घना॑धिषव॒ण्या॑ अ॒धि॒ष॒व॒न्या॑कृ॒ता। अ॒धि॒स॒वन्येत्य॑धि॒ऽस॒वन्या॑। कृ॒तेति॑कृ॒ता॥ उ॒लूख॑लसुताना॒मवेद्वि॑न्द्रजल्गुलः॥  
यत्र॒नारी॑। नार्य॑पच्य॒वं। अ॒प॒च्य॒वमु॑प॒च्यवं॑। अ॒प॒च्य॒वमित्य॑प॒ऽच्य॒वं। उ॒प॒च्य॒वञ्च॑। उ॒प॒च्य॒वमित्यु॑प॒ऽच्य॒वं। च॒शिक्ष॑ते। शिक्ष॑त॒इति॒शिक्ष॑ते॥ उ॒लूख॑लसुताना॒मवेद्वि॑न्द्रजल्गुलः॥  
यत्र॒मन्थां॑। मन्थां॑विब॒ध्नते॑। वि॒ब॒ध्नते॑र॒श्मीन्। वि॒ब॒ध्नत॒इति॒वि॒ऽब॒ध्नते॑। र॒श्मीन्यमि॑त॒वाइ॑व। यमि॑त॒वाइ॒वेत्यमि॑त॒वैऽइ॑व॥ उ॒लूख॑लसुतना॒मवेद्वि॑न्द्रजल्गुलः॥  
यच्चि॑त्। चि॒द्धि। हित्वं। त्वङ्गृ॒हेगृ॑हे। गृ॒हेगृ॑ह॒उलू॑खलक। गृ॒हेगृ॑ह॒इति॑गृ॒हेऽगृ॑हे। उ॒लूख॑लकयु॒ज्यसे॑। यु॒ज्यस॒इति॑यु॒ज्यसे॑॥ इ॒हद्यु॒मत्त॑मं। द्यु॒मत्त॑मंवद। द्यु॒मत्त॑म॒मिति॑द्यु॒मत्ऽत॑मं। व॒द॒जय॑तामिव। जय॑तामिवदुन्दु॒भिः। जय॑तामि॒वेति॒जय॑तांऽइव। दु॒न्दु॒भिरिति॑दु॒न्दु॒भिः॥ 25 ॥  
उ॒तस्म॑। स्म॒ते॒। ते॒व॒न॒स्प॒ते॒। व॒न॒स्प॒ते॒वातः॑। वातो॒वि। विवा॑ति। वा॒तात्यग्रं॑। अग्र॑मित्। इदितीत्॥ अथो॒इन्द्रा॑य। अथो॒इत्यथो॑। इन्द्रा॑य॒पात॑वे। पात॑वेसु॒नु। सु॒नुसोमं॑। सोम॑मुलूखल। उ॒लू॒ख॒लेत्यु॑लूखल॥  
आ॒य॒जीवा॑ज॒सात॑मा। आ॒य॒जीइत्या॑य॒ऽजी। वा॒ज॒सात॑मा॒ता। वा॒ज॒सात॒मेति॑वा॒ज॒ऽसात॑मा। ताहि। ह्यु१॒॑च्चा। उ॒च्चावि॑ज॒र्भृ॒तः। वि॒ज॒र्भृ॒तइति॑वि॒ऽज॒र्भृ॒तः॥ हरी॑इ॒वान्धां॑सि। हरी॑इ॒वेति॒हरी॑ऽइव। अन्धां॑सि॒बप्स॑ता। बप्स॒तेति॒बप्स॑ता॥  
तानः॑। नो॒अ॒द्य। अ॒द्यव॑नस्पती। व॒न॒स्प॒तीऋ॒ष्वौ। व॒न॒स्प॒ती॒इति॑वनस्पती। ऋ॒ष्वावृ॒ष्वेभिः॑। ऋ॒ष्वेभि॑स्सो॒तृभिः॑। सो॒तृभि॒रिति॑सो॒तृऽभिः॑॥ इन्द्रा॑य॒मधु॑मत्। मधु॑मत्सु॒तं। सु॒तमिति॑सु॒तं॥  
उच्चि॒ष्टं। शि॒ष्टञ्च॒म्वोः॑। च॒म्वो॑र्भर। भ॒र॒सोमं॑। सोमं॑प॒वित्रे॑। प॒वित्र॒आसृ॑ज। आसृ॑ज। सृ॒जेति॑सृज॥ निधे॑हि। धे॒हि॒गोः। गोरधि॑। अधि॑त्व॒चि। त्व॒चीति॑त्व॒चि॥ 26 ॥  
