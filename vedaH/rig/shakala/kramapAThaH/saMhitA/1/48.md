

  
स॒हवा॒मेन॑। वा॒मेन॑नः। न॒उ॒षः॒। उ॒षो॒वि। व्यु॑च्छ। उ॒च्छा॒दु॒हि॒तः॒। दु॒हि॒त॒र्दि॒वः॒। दि॒व॒इति॑दिवः॥ स॒हद्यु॒म्नेन॑। द्यु॒म्नेन॑बृह॒ता। बृ॒ह॒तावि॑भावरि। वि॒भा॒व॒रि॒रा॒या। वि॒भा॒व॒रीति॑विभाऽवरि। रा॒यादेवि। दे॒वि॒दास्व॑ती। दास्व॒तीति॒दास्व॑ती॥  
अश्वा॑वती॒र्गोम॑तीः। अश्व॑वती॒रित्यश्व॑ऽवतीः। गोम॑तीर्विश्वसु॒विदः॑। गोम॑ती॒रिति॒गोऽम॑तीः। वि॒श्व॒सु॒विदो॒भूरि॑। वि॒श्व॒सु॒विद॒इति॑वि॒श्व॒ऽसु॒विदः॑। भूरि॑च्यवन्त। च्य॒व॒न्त॒वस्त॑वे। वस्त॑व॒इति॒वस्त॑वे॥ उदी॑रय। ई॒र॒य॒प्रति॑। प्रति॑मा। मा॒सू॒नृताः॑। सू॒नृता॑उषः। उ॒ष॒श्चोद॑। चोद॒राधः॑। राधो॑म॒घोनां॑। म॒घोना॒मिति॑म॒घोनां॑॥  
उ॒वासो॒षाः। उ॒षाउ॒च्छात्। उ॒च्छाच्च॑। च॒नु। नुदे॒वी। दे॒वीजी॒रा। जी॒रार॒थानां॑। रथा॑ना॒मिति॒रथा॑नां॥ येअ॑स्याः। अ॒स्या॒आ॒चरणॆ॑षु। आ॒चर॑णॆषुदध्रि॒रे। आ॒चर॑णे॒ष्वित्या॒ऽचर॑णॆषु। द॒ध्रि॒रेस॑मु॒द्रे। स॒मु॒द्रेन। नश्र॑व॒स्यवः॑। श्र॒व॒स्यव॒इति॑श्र॒व॒स्यवः॑॥  
उषो॒ये। येते॑। ते॒प्र। प्रयामे॑षु। यामे॑षुयु॒ञ्जते॑। यु॒ञ्जते॒मनः॑। मनो॑दा॒नाय॑। दा॒नाय॑सू॒रयः॑। सू॒रय॒इति॑सू॒रयः॑॥ अत्राह॑। अह॒तत्। तत्कण्वः॑। कण्व॑एषां। ए॒षां॒कण्व॑तमः। कण्व॑तमो॒नाम॑। कण्व॑तम॒इति॒कण्व॑ऽतमः। नाम॑गृणाति। गृ॒णा॒तिनृ॒णां। नृ॒णामिति॑नृ॒णां॥  
आघ॑। घा॒योषे॑व। योषे॑वसू॒नरी॑। योषे॒वेति॒योषा॑ऽइव। सू॒नर्यु॒षाः। उ॒षाया॑ति। या॒ति॒प्र॒भु॒ञ्ज॒ती। प्र॒भु॒ञ्ज॒तीति॑प्र॒ऽभु॒ञ्ज॒ती॥ ज॒रय॑न्ती॒वृज॑नं। वृज॑नम्प॒द्वत्। प॒द्वदी॑यते। प॒द्वदिति॑प॒त्ऽवत्। ई॒य॒त॒उत्। उत्पा॑तयति। पा॒त॒य॒ति॒प॒क्षिणः॑। प॒क्षिण॒इति॑प॒क्षिणः॑॥ 3 ॥  
विया। यासृ॒जति॑। सृ॒जति॒सम॑नं। सम॑नं॒वि। व्य१॒॑अ॒र्थिनः॑। अ॒र्थिनः॑प॒दं। प॒दन्न। नवे॑ति। वे॒त्योद॑ती। ओद॒तीत्योद॑ती॥ वयो॒नकिः॑। नकि॑ष्टे। ते॒प॒प्ति॒वांसः॑। प॒प्ति॒वांस॑आसते। प॒प्ति॒वांस॒इति॑प॒प्ति॒ऽवांसः॑। आ॒स॒ते॒व्यु॑ष्टौ। व्यु॑ष्टौवाजिनीवति। व्यु॑ष्टा॒वि ति॒विऽउ॑ष्टौ। वा॒जि॒नी॒व॒तीति॑वाजिनीऽवति॥  
ए॒षायु॑क्त। अयु॑क्तपरा॒वतः॑। प॒रा॒वत॒स्सूर्य॑स्य। प॒रा॒वत॒इति॑प॒रा॒ऽवतः॑। सूर्य॑स्यो॒दय॑नात्। उ॒दय॑ना॒दधि॑। उ॒दय॑ना॒दित्यु॒त्ऽअय॑नात्। अधीत्यधि॑॥ श॒तंरथे॑भिः। रथे॑भिस्सु॒भगा॑। सु॒भगो॒षाः। सु॒भगेति॑सु॒ऽभगा॑। उ॒षाइ॒यं। इ॒यंवि। विया॑ति। या॒त्य॒भि। अ॒भिमानु॑षान्। मानु॑षा॒निति॒मानु॑षान्॥  
विश्व॑मस्याः। अ॒स्या॒ना॒ना॒म॒। ना॒ना॒म॒चक्ष॑से। न॒ना॒मेति॑ननाम। चक्ष॑से॒जग॑त्। जग॒ज्ज्योतिः॑। ज्योति॑ष्कृणोति। कृ॒णॊ॒ति॒सू॒नरी॑। सू॒नरीति॑सू॒नरी॑॥ अप॒द्वेषः॑। द्वेषो॑म॒घोनी॑। म॒घोनी॑दु॒हि॒ता। दु॒हि॒तादि॒वः। दि॒वउ॒षाः। उ॒षाउ॑च्छत्। उ॒च्छ॒दप॑। अप॒स्रिधः॑। स्रिध॒इति॒स्रिधः॑॥  
उष॒आभा॑हि। आभा॑हि। भा॒हि॒भा॒नुना॑। भा॒नुना॑च॒न्द्रेण॑। च॒न्द्रेण॑दुहितः। दु॒हि॒त॒र्दि॒वः॒। दि॒व॒इति॑दिवः॥ आ॒वह॑न्ती॒भूरि॑। आ॒वह॒न्तीत्या॒ऽवह॑न्ती। भूर्य॒स्मभ्यं॑। अ॒स्मभ्यं॒सौभ॑गं। सौभ॑गंव्यु॒च्छन्ती॑। व्यु॒च्छन्ती॒दिवि॑ष्टिषु। व्यु॒च्छन्तीति॑वि॒ऽउ॒च्छन्ती॑। दिवि॑ष्टि॒ष्विति॒दिवि॑ष्टिषु॥  
विश्व॑स्य॒हि। हिप्रा॑णनं। प्राण॑नं॒जीव॑नं। जीव॑न॒न्त्वे। त्वेवि। त्वेइति॒त्वे। वियत्। यदु॒च्छसि॑। उ॒च्छसि॑सूनरि। सू॒न॒रीति॑सूनरि॥ सानः॑। नो॒रथे॑न। रथे॑नबृह॒ता। बृ॒ह॒तावि॑भावरि। वि॒भा॒व॒रि॒श्रु॒धि। वि॒भा॒व॒रीति॑विभाऽवरि। श्रु॒धिचि॑त्रामघे। चि॒त्रा॒म॒घे॒हवं॑। चि॒त्र॒म॒घ॒इति॑चित्रऽमघे। हव॒मिति॒हवं॑॥ 4 ॥  
उषो॒वाजं॑। वाजं॒हि। हिवंस्व॑। वस्व॒यः। यश्चि॒त्रः। चि॒त्रोमानु॑षे। मानु॑षे॒जने॑। जन॒इति॒जने॑॥ तेनाव॑ह। आव॑ह। व॒ह॒सु॒कृतः॑। सु॒कृतो॑अध्व॒रान्। सु॒कृत॒इति॑सु॒ऽकृतः॑। अ॒ध्व॒राँउप॑। उप॒ये। येत्वा॑। त्वा॒गृ॒णन्ति॑। गृ॒णन्ति॒व्न॑यः। व्न॑य॒इति॒व्न॑यः॥  
विश्वा॑न्दे॒वान्। दे॒वाँआव॑ह। आव॑ह। व॒ह॒सोम॑पीतये। सोम॑पीतये॒न्तरि॑क्षात्। सोम॑पीतय॒इति॒सोम॑ऽपीतये। अ॒न्तरि॑क्षादुषः। उ॒ष॒स्त्वं। त्वमिति॒त्वं॥ सास्मासु॑। अ॒स्मासु॑धाः। धा॒गोम॑त्। गोम॒दश्वा॑वत्। गोम॒दिति॒गोऽम॑त्। अश्वा॑वदु॒क्थ्यं॑। अश्व॑व॒दित्यश्व॑ऽवत्। उ॒क्थ्य१॒॑मु॒षः॑। उषो॒वाजं॑। वाजं॑सु॒वीर्यं॑। सु॒वीर्य॒मिति॑सु॒ऽवीर्यं॑॥  
यस्या॒रुश॑न्तः। रुश॑न्तोअ॒र्चयः॑। अ॒र्चयः॒प्रति॑। प्रति॑भ॒द्राः। भ॒द्रा अदृ॑क्षत। अदृ॑क्ष॒तेत्यदृ॑क्ष॥ सानः॑। नो॒र॒यिं। र॒यिंवि॒श्ववा॑रं। वि॒श्ववा॑रंसु॒पेश॑सं। वि॒श्ववा॑र॒मिति॑वि॒श्वऽवा॑रं। सु॒पेश॑समु॒षाः। सु॒पेश॑स॒मिति॑सु॒ऽपेश॑सं। उ॒षाद॑दातु। द॒दा॒तु॒सुग्म्यं॑। सुग्म्य॒मिति॒सुग्म्यं॑॥  
ेचि॑त्। चि॒द्धि हित्वां। त्वामृष॑यः। ऋष॑यः॒पूर्वे॑। पूर्व॑ऊ॒तये॑। ऊ॒तये॑जु॒हू॒रे। जु॒हू॒रेव॑से। अव॑सेमहि। म॒हीति॑महि॥ सानः॑। न॒स्तोमा॑न्। स्तोमाँ॑अ॒भि। अ॒भिगृ॑णीहि। गृ॒णी॒हि॒राध॑सा। राध॒सोषः॑। उषः॑शु॒क्रेण॑। शु॒क्रेण॑शो॒चिषा॑। शो॒चिषेति॑शो॒चिषा॑॥  
षो॒यत्। यद॒द्य। अ॒द्यभा॒नुना॑। भा॒नुना॒वि। विद्वारौ॑। द्वारा॑वृ॒णवः॑। ऋ॒णवो॑दि॒वः। दि॒वइति॑दि॒वः॥ प्रणः॑। नो॒य॒च्छ॒ता॒त्। य॒च्छ॒ता॒द॒वृ॒कं। अ॒वृ॒कम्पृ॒थु। पृ॒थुछ॒र्दिः। छ॒र्दिःप्र। प्रदे॑वि। दे॒वि॒गोम॑तीः। गोम॑ती॒रिषः॑। गोम॑ती॒रिति॒गोऽम॑तीः। इष॒इतीषः॑॥  
न्नः॑। नो॒रा॒या। रा॒याबृ॑ह॒ता। बृ॒ह॒तावि॒श्वपे॑शसा। वि॒श्वपे॑शसामि॒मि॒क्ष्व। वि॒श्वपे॑श॒सेति॑वि॒श्वऽपे॑शसा। मि॒मि॒क्ष्वासं। समिळा॑भिः। इळा॑भि॒रा। एत्या॥ सन्द्यु॒म्नेन॑। द्यु॒म्नेन॑विश्व॒तुरा॑। वि॒श्व॒तुरो॑षः। वि॒श्व॒तुरेति॑वि॒श्व॒ऽतुरा॑। उ॒षो॒म॒हि॒। म॒हि॒सं। संवाजैः॑। वाजै॑र्वाजिनीवति। वा॒जि॒नी॒व॒तीति॑वाजिनीऽवति॥ 5 ॥  
