

  
वाय॒वाया॑हि। वायो॒इति॒वायो॑। आया॑हि। या॒हि॒द॒र्श॒त:। द॒र्श॒तइ॒मे। इ॒मेसोमा॑:। सोमा॒अरं॑कृता:। अरं॑कृता॒इत्यरं॑ऽकृता:॥ तेषां॑पाहि। पा॒हि॒श्रु॒धि। श्रु॒धीहवं॑। हव॒मिति॒हवं॑॥  
वाय॑उ॒क्थेभि॑:। वायो॒इति॒वायो॑। उ॒क्थेभि॑र्जरन्ते। ज॒र॒न्ते॒त्वां। त्वामच्छ॑। अच्छा॑जरि॒तार॑:। ज॒रि॒तार॑इति॑ज॒रि॒तार॑:॥ सु॒तसो॑माअह॒र्विद॑:। सु॒तसो॑मा॒इति॑सु॒तऽसो॑मा:। अह॒र्विद॒इत्य॑ह॒:ऽविद॑:॥  
वायो॒तव॑। वायो॒इति॒वायो॑। तव॑प्रपृ॒ञ्च॒ती। प्र॒पृ॒ञ्च॒तीधेना॑। प्र॒पृ॒ञ्चतीति॑प्र॒ऽपृ॒ञ्च॒ती। धेना॑जिगाति। जि॒गा॒ति॒दा॒शुषे॑। दा॒शुष॒इति॑दा॒शुषे॑॥ उ॒रू॒चीसोम॑पीतये। सोम॑पीतय॒इति॒सोम॑ऽपीतये॥  
इन्द्र॑वायूइ॒मे। इन्द्र॑वायू॒इतीन्द्र॑ऽवायू। इ॒मेसु॒ता:। सु॒ताउप॑। उप॒प्रयो॑भि:। प्रयो॑भि॒ राग॑तं। प्रयो॑भि॒रिति॒प्रय॑:ऽभि:। आग॑तं। ग॒त॒मिति॑गतं॥ इन्द॑वोवां। वा॒मु॒शन्ति॑। उ॒शन्ति॒हि। हीति॒हि॥  
वाय॒विन्द्र॑:। वायो॒इति॒वायॊ॑। इन्द्र॑श्च। च॒चे॒त॒थ:। चे॒त॒थस्सु॒तानां॑। सु॒तानां॑वाजिनीवसू। वा॒जि॒नी॒वसू॒इति॑वाजिनीऽवसू॥ तावा॑यातं। आया॑तं। या॒त॒मुप॑। उप॑द्र॒वत्। द्र॒वदिति॑द्र॒वत्॥ 3॥  
वाय॒विन्द्र॑:। वायो॒इति॒वायो॑। इन्द्र॑श्च। च॒सु॒न्व॒त:। सु॒न्व॒तआया॑तं। आया॑तं। या॒त॒मुप॑। उप॑निष्कृ॒तं। निः॒कृ॒तमिति॑नि॒:ऽकृ॒तं॥ म॒क्ष्वी१॒॑त्था। इ॒त्थाधि॒या। धि॒यान॑रा। न॒रेति॑नरा॥  
मि॒त्रंहु॑वे। हु॒वे॒पू॒तद॑क्षं। पू॒तद॑क्षं॒ वरु॑णं। पू॒तद॑क्ष॒मिति॑पू॒तऽद॑क्षं। वरु॑णञ्च। च॒रि॒शाद॑सं। रि॒शाद॑स॒मिति॑रि॒शाद॑सं॥ धियं॑घृ॒ताचीं॑। घृ॒ताचीं॑साध॑न्ता। साध॒न्तेति॒ साध॑न्ता॥  
ऋ॒तेन॑मित्रावरुणौ। मि॒त्रा॒व॒रु॒णा॒वृ॒ता॒वृ॒धौ॒। ऋ॒ता॒वृ॒धा॒वृ॒त॒स्पृ॒शा॒। ऋ॒त॒वृ॒धवित्यृ॑तऽवृधौ। ऋ॒त॒स्पृ॒शेत्यृ॑तऽस्पृशा॥ क्रतुं॑ बृ॒हन्तं॑। बृ॒हन्त॑माशाथे। आ॒शा॒थे॒इत्या॑शाथे॥  
क॒वीन॑:। क॒वीइति॑क॒वी। नो॒मि॒त्रावरु॑णा। मि॒त्रावरु॑णातुविजा॒तौ। तु॒वि॒जा॒ताउ॑रु॒क्षया॑। तु॒वि॒जा॒ताविति॑तु॒वि॒ऽजा॒तौ। उ॒रु॒क्ष॒येत्यु॑रु॒ऽक्षया॑॥ दक्षं॑दधाते। द॒धा॒ते॒अ॒पशं॑। द॒धा॒ते॒इति॑दधाते। अ॒प॒श॒मित्य॒पशं॑॥ 4॥  
