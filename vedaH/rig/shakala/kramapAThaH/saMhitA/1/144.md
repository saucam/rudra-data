

  
एति॒प्र। प्रहोता॑। होता॑व्र॒तं। व्र॒तम॑स्य। अ॒स्य॒मा॒यया॑। मा॒ययो॒र्ध्वां। ऊ॒र्ध्वान्दधा॑नः। दधा॑न॒श्शुचि॑पेशसं। शुचि॑पेशसं॒धियं॑। शुचि॑पेशस॒मिति॒शुचि॑ऽपेशसं। धिय॒मिति॒धियं॑॥ अ॒भिस्रुचः॑। स्रुचः॑क्रमते। क्र॒म॒ते॒द॒क्षि॒णा॒वृतः॑। द॒क्षि॒णा॒वृतो॒याः। द॒क्षि॒णा॒वृत॒इति॑द॒क्षि॒णा॒ऽआ॒वृतः॑। याअ॑स्य। अ॒स्य॒धाम॑। धाम॑प्रथ॒मं। प्र॒थ॒मंह॑। ह॒निंस॑ते। निंस॑त॒इति॒निंस॑ते॥  
अ॒भीं। ई॒मृ॒तस्य॑। ऋ॒तस्य॒दो॒हनाः॑। दो॒हना॑अनूषत। अ॒नू॒ष॒त॒योनौ॑। योनौ॑दे॒वस्य॑। दे॒वस्य॒सद॑ने। सद॑ने॒परि॑वृताः। परि॑वृता॒इति॒परि॑ऽवृताः॥ अ॒पामु॒पस्थे॑। उ॒पस्थे॒विभृ॑तः। उ॒पस्थ॒इत्यु॒पऽस्थे॑। विभृ॑तो॒यत्। विभृ॑त॒इति॒विऽभृ॑तः। यदाव॑सत्। आव॑सत्। अ॒व॒स॒दध॑। अध॑स्व॒धाः। स्व॒धाअ॑धयत्। अ॒ध॒य॒द्याभिः॑। याभि॒रीय॑ते। ईय॑त॒इतीय॑ते॥  
युयू॑षत॒स्सव॑यसा। सव॑यसा॒तत्। तदित्। इद्वपुः॑। वपु॑स्समा॒नं। स॒मा॒नमर्थं॑। अर्थं॑वि॒तरि॑त्रता। वि॒तरि॑त्रतामि॒थः। वि॒तरि॑त्र॒तेति॑वि॒ऽतरि॑त्रता। मि॒थइति॑मि॒थः॥ आदीं॑। ईं॒भगः॑। भगो॒न। नहव्यः॑। हव्य॒स्सं। सम॒स्मत्। अ॒स्मदावोह्ळुः॑। आवोह्ळुः॑। वोह्ळु॒र्न। नर॒श्मीन्। र॒श्मीन्त्सं। सम॑यंस्त। अ॒यं॒स्त॒सार॑थिः। सार॑थि॒रिति॒सार॑थिः।  
यमीं॑। ईं॒द्वा। द्वासव॑यसा। सव॑यसासप॒र्यतः॑। सव॑य॒सेति॒सऽव॑यसा। स॒प॒र्यत॑स्समा॒ने।स॒मा॒नेयोना॑। योना॑मिथु॒ना। मि॒थु॒नासमो॑कसा। स॒मो॒क॒सेति॒संऽओ॑कसा॥ दिवा॒न। ननक्तं॑। नक्तं॑पलि॒तः। प॒लि॒तोयुवा॑। युवा॑जनि। अ॒ज॒नि॒पु॒रु। पु॒रूचर॑न्। चर॑न्न॒जरः॑। अ॒जरो॒मानु॑षा। मानु॑षायु॒गा। यु॒गेति॑यु॒गा॥  
तमीं॑। ईं॒हि॒न्व॒न्ति॒। हि॒न्व॒न्ति॒धी॒तयः॑। धी॒तयो॒दश॑। दश॒व्रिशः॑। व्रिशो॑दे॒वं। दे॒वम्मर्ता॑सः। मर्ता॑सऊ॒तये॑। ऊ॒तये॑हवामहे। ह॒वा॒म॒ह॒इति॑हवामहे॥ धनो॒रधि॑। अधि॑प्र॒वतः॑। प्र॒वत॒आसः। प्र॒वत॒इति॑प्र॒ऽवतः॑। आसः। सऋ॑ण्वति। ऋ॒ण्व॒त्य॒भि॒व्रज॑द्भिः। अ॒भि॒व्रज॑द्भिर्व॒युना॑। अ॒भि॒व्रज॑द्भि॒रित्य॑भि॒व्र॒जत्ऽभिः॑। व॒युना॒नवा॑। नवा॑धित। अ॒धि॒तेत्य॑धित॥  
त्वंहि। ह्य॑ग्ने। अ॒ग्ने॒दि॒व्यस्य॑। दि॒व्यस्य॒राज॑सि। राज॑सि॒त्वं। त्वम्पार्थि॑वस्य। पार्थि॑वस्यपशु॒पाइ॑व। प॒शु॒पाइ॑व॒त्मना॑। प॒शु॒पाइ॒वेति॑प॒शु॒पाःऽइ॑व। त्मनेति॒त्मना॑॥ एनी॑ते। एनी॒इत्येनी॑। त॒ए॒ते॒। ए॒ते॒बृ॒ह॒ती। ए॒ते॒इत्ये॑ते। बृ॒ह॒तीअ॑भि॒श्रिया॑। बृ॒ह॒तीइति॑बृ॒ह॒ती। अ॒भि॒श्रिया॑हिर॒ण्ययी॑। अ॒भि॒श्रियेत्य॑भि॒ऽश्रिया॑। हि॒र॒ण्ययी॒वक्व॑री। हि॒र॒ण्ययी॒इति॑हि॒र॒ण्ययी॑। वक्व॑रीब॒र्हिः। वक्व॑री॒इति॒वक्व॑री। ब॒र्हिरासा॑ते। आ॒शा॒ते॒इत्या॑शाते।  
अग्ने॑जुषस्व। जु॒ष॒स्व॒प्रति॑। प्रति॑हर्य। ह॒र्य॒तत्। तद्वचः॑। वचो॒मन्द्र॑। मन्द्र॒स्वधा॑वः। स्वधा॑वऋ॒तजा॑त। स्वधा॑वइति॒स्वऽधा॑वः। ऋ॒तजा॑तसुक्रतो। ऋ॒त॒जा॒तेत्यृ॑तऽजात। सु॒क्र॒तो॒इति॑सुक्रतो॥ योवि॒श्वतः॑। वि॒श्वतः॑प्र॒त्यङ्। प्र॒त्यङ्गसि॑। असि॑द॒र्श॒तः। द॒र्श॒तोर॒ण्वः। र॒ण्वस्सन्दृ॑ष्टौ। सन्दृ॑ष्टौपितु॒मान्। सन्दृ॑ष्टा॒विति॒संऽदृ॑ष्टौ। पि॒तु॒माँइ॑व॒क्षयः॑। पि॒तु॒मानि॒वेति॑पि॒तु॒मान्ऽइ॑व। क्षय॒इति॒क्षयः॑॥ 13 ॥  
