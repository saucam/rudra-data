

  
प्रति॒त्यं। त्यञ्चारुं॑। चारु॑मध्व॒रं। अ॒ध्व॒रङ्गो॑पी॒थाय॑। गो॒पी॒थाय॒प्र। गो॒पी॒थायेति॑गो॒ऽपी॒थाय॑। प्रहू॑यसे। हू॒य॒स॒इति॑हूयसे॥ म॒रुद्भि॑रग्ने। म॒रुद्भि॒रिति॑म॒रुत्ऽभिः॑। अ॒ग्न॒आग॑हि। आग॑हि। ग॒हीति॑गहि॥  
न॒हिदे॒वः। दे॒वोन। नमर्त्यः॑। मर्त्यो॑म॒हः। म॒हस्तव॑। तव॒क्रतुं॑। क्रतुं॑प॒रः। प॒रइति॑प॒रः॥ म॒रुद्भि॑रग्न॒आग॑हि॥  
येम॒हः। म॒होरज॑सः। रज॑सोवि॒दुः। वि॒दुर्विश्वे॑। विश्वे॑दे॒वासः॑। दे॒वासो॑ अ॒द्रुहः॑। अ॒द्रुह॒इत्य॒द्रुहः॑॥ म॒रुद्भि॑रग्न॒आग॑हि॥  
यउ॒ग्राः। उ॒ग्रा अ॒र्कं। अ॒र्कमा॑नृ॒चुः। आ॒नृ॒चुरना॑धृष्टासः। अना॑धृष्टास॒ओज॑सा। ओज॒सेत्योज॑सा॥ म॒रुद्भि॑रग्न॒आग॑हि॥  
येशु॒भ्राः। शु॒भ्राघो॒रव॑र्पसः। घो॒रव॑र्पसस्सुक्ष॒त्रासः॑। घो॒रव॑र्पस॒इति॑घो॒रऽव॑र्पसः। सु॒क्ष॒त्रासो॑रि॒साद॑सः। सु॒क्ष॒त्रास॒इति॑सु॒ऽक्ष॒त्रासः॑। रि॒साद॑स॒इति॑रि॒साद॑सः॥ म॒रुद्भि॑रग्न॒आग॑हि॥ 36 ॥  
येनाक॑स्य। नाक॒स्याधि॑। अधि॑रोच॒ने। रो॒च॒नेदि॒वि। दि॒विदे॒वासः॑। दे॒वास॒आस॑ते। आस॑त॒इत्यास॑ते॥ म॒रुद्भि॑रग्न॒ आग॑हि॥  
यईं॒खय॑न्ति। ईं॒खय॑न्ति॒पर्व॑तान्। पर्व॑तान्ति॒रः। ति॒रस्स॑मु॒द्रं। स॒मु॒द्रम॑र्ण॒वं। अ॒र्ण॒वमित्य॑र्ण॒वं॥ म॒रुद्भि॑रग्न॒आग॑हि॥  
आये। येत॒न्वन्ति॑। त॒न्वन्ति॑र॒श्मिभिः॑। र॒श्मिभि॑स्ति॒रः। र॒श्मिभि॒रिति॑र॒श्मिऽभिः॑। ति॒रस्स॑मु॒द्रं। स॒मु॒द्रमोज॑सा। ओज॒सेत्योज॑सा॥ म॒रुद्भि॑रग्न॒आग॑हि॥  
अ॒भित्वा॑। त्वा॒पू॒र्वपी॑तये। पू॒र्वपी॑तयेसृ॒जामि॑। पू॒र्वपी॑तय॒इति॑पू॒र्वऽपी॑तये। सृ॒जामि॑सो॒म्यं। सो॒म्यम्मधु॑। मध्विति॒मधु॑॥ म॒रुद्भि॑रग्न॒आग॑हि॥ 37॥  
