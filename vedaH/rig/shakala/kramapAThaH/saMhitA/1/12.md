

  
अ॒ग्निन्दू॒तं। दू॒तंवृ॑णीमहे। वृ॒णी॒म॒हे॒होता॑रं। होता॑रंवि॒श्ववे॑दसं। वि॒श्ववे॑दस॒मिति॑वि॒श्वऽवे॑दसं॥ अ॒स्यय॒ज्ञस्य॑। य॒ज्ञस्य॑सु॒क्रतुं॑। सु॒क्रतु॒मिति॑सु॒ऽक्रतुं॑॥  
अ॒ग्निम॑ग्निं॒हवी॑मभि:। अ॒ग्निम॑ग्नि॒मित्य॒ग्निंऽअ॑ग्निं। हवी॑मभि॒स्सदा॑। हवी॑मभि॒रिति॒हवी॑मऽभिः। सदा॑हवन्त। ह॒व॒न्त॒वि॒श्पतिं॑। वि॒श्पति॒मिति॑वि॒श्पतिं॑॥ ह॒व्य॒वाहं॑पु॒रु॒प्रि॒यं। ह॒व्य॒वाह॒मिति॑ह॒व्य॒ऽवाहं॑। पु॒रु॒प्रि॒यमिति॑पु॒रु॒ऽप्रि॒यं॥  
अग्ने॑दे॒वान्। दे॒वाँ इ॒ह। इ॒हाव॑ह। आव॑ह। व॒ह॒ज॒ज्ञा॒नः। ज॒ज्ञा॒नोवृ॒क्तब॑र्हिषे। वृ॒क्तब॑र्हिष॒इति॑वृ॒क्तऽब॑र्हिषे॥ असि॒होता॑। होता॑नः। न॒ईड्यः॑। ईड्य॒इतीड्यः॑॥  
ताँ उ॑श॒तः। उ॒श॒तोवि। विबो॑धय। बो॒ध॒य॒यत्। यद॑ग्ने। अ॒ग्ने॒यासि॑। यासि॑दू॒त्यं॑। दू॒त्यख१॒॑मिति॑दू॒त्यं॑॥ दे॒वैरास॑त्सि। आस॑त्सि। स॒त्सि॒ब॒र्हिषि॑। ब॒र्हिषीति॑ब॒र्हिषि॑॥  
घृता॑हवनदीदिवः। घृता॑हव॒नेति॒घृत॑ऽआहवन। दी॒दि॒वः॒प्रति॑। दी॒दि॒व॒इति॑दीदिऽवः। प्रति॑ष्म। स्म॒रिष॑तः। रिष॑तोदह। द॒हेति॑दह॥ अग्ने॒त्वं। त्वंर॑क्ष॒स्विनः॑। र॒क्ष॒स्विन॒इति॑र॒क्ष॒स्विनः॑॥  
अ॒ग्निना॒ग्निः। अ॒ग्निस्सं। समि॑ध्यते। इ॒ध्य॒तेक॒विः। क॒विर्गृ॒हप॑तिः। गृ॒हप॑ति॒र्युवा॑। गृ॒हप॑ति॒रिति॑गृ॒हऽप॑तिः। युवेति॒युवा॑॥ ह॒व्य॒वाड्जु॒ह्वा॑स्यः। ह॒व्य॒वाळिति॑ह॒व्य॒ऽवाट्। जु॒ह्वा॑स्य॒इति॑जु॒हुऽआ॑स्यः॥ 22 ॥  
क॒विम॒ग्निः। अ॒ग्निमुप॑। उप॑स्तुहि। स्तु॒हि॒स॒त्यध॑र्माणं। स॒त्यध॑र्माणमध्व॒रे। स॒त्यध॑र्माण॒मिति॑स॒त्यऽध॑र्माणं। अ॒ध्व॒रइत्य॑ध्व॒रे॥ दे॒वम॑मीव॒चात॑नं। अ॒मी॒व॒चात॑न॒मित्य॑न॒मी॒व॒ऽचात॑नं॥  
यस्त्वां। त्वाम॑ग्ने। अ॒ग्ने॒ह॒विष्प॑तिः। ह॒विष्प॑तिर्दू॒तं। ह॒विष्प॑ति॒रिति॑ह॒विःऽप॑तिः। दू॒तन्दे॑व। दे॒व॒स॒प॒र्य॒ति॑। स॒प॒र्यतीति॑स॒प॒र्यति॑॥ तस्य॑स्म। स्म॒प्रा॒वि॒ता। प्रा॒वि॒ताभ॑व। प्रा॒वि॒तेति॑प्र॒ऽअ॒वि॒ता। भ॒वेति॑भव॥  
योअ॒ग्निं। अ॒ग्निन्दे॒ववी॑तये। दे॒ववी॑तयेह॒विष्मा॑न्। दे॒ववी॑तय॒इति॑दे॒वऽवी॑तये। ह॒विष्माँ॑आ॒विवा॑सति। आ॒विवा॑स॒तीत्या॒ऽविवा॑सति॥ तस्मै॑पावक। पा॒व॒क॒मृ॒ळ॒य॒। मृ॒ळ॒ये॒ति॑मृळय॥  
सनः॑। नः॒पा॒व॒क॒। पा॒व॒क॒दी॒दि॒वः॒। दी॒दि॒वोग्ने॑। दी॒दि॒व॒इति॑दीदिऽवः। अग्ने॑दे॒वान्। दे॒वाँइ॒ह। इ॒हाव॑ह। आव॑ह। व॒हेति॑वह॥ उप॑य॒ज्ञं। य॒ज्ञंह॒विः। ह॒विश्च॑। च॒नः॒। न॒इति॑नः॥  
सनः॑। न॒स्तवा॑नः। स्तवा॑न॒आभ॑र। आभ॑र। भ॒र॒गा॒य॒त्रेण॑। गा॒य॒त्रेण॒नवी॑यसा। नवी॑य॒सेति॒नवी॑यसा॥ र॒यिंवी॒रव॑तीं। वी॒रव॑ती॒मिषं॑। वी॒रव॑ती॒मिति॑वी॒रऽव॑तीं। इष॒मितीषं॑॥  
अग्ने॑शु॒क्रेण॑। शु॒क्रेण॑शो॒चिषा॑। शो॒चिषा॒विश्वा॑भिः। विश्वा॑भिर्दे॒वहू॑तिभिः। दे॒वहू॑ति॒भिरिति॑दे॒वऽहू॑तिभिः॥ इ॒मंस्तोमं॑। स्तोमं॑जुषस्व। जु॒ष॒स्व॒नः॒। न॒इति॑नः॥ 23 ॥  
