

  
प्रये। येशुम्भ॑न्ते। शुम्भ॑न्ते॒जन॑यः। जन॑यो॒न। नसप्त॑यः। सप्त॑यो॒याम॑न्। याम॑न्रु॒द्रस्य॑। रु॒द्रस्य॑सू॒नवः॑। सू॒नव॑सु॒दंस॑सः। सु॒दंस॑स॒इति॑सु॒ऽदंस॑सः॥ रोद॑सी॒हि। रोद॑सी॒इति॒रोद॑सी। हिम॒रुतः॑। म॒रुत॑श्चक्रि॒रे। च॒क्रि॒रेवृ॒धे। वृ॒धेमद॑न्ति। मद॑न्तिवी॒राः। वी॒रावि॒दथे॑षु। वि॒दथे॑षु॒घृष्व॑यः। घृष्व॑य॒इति॒घृष्व॑यः॥  
तउ॑क्षि॒तासः॑। उ॒क्षि॒तासो॑महि॒मानं॑। म॒हि॒मान॑माशत। मा॒श॒त॒दि॒वि। दि॒वि॒रु॒द्रासः॑। रु॒द्रासो॒अधि॑। अधि॑चक्रिरे। च॒क्रि॒रे॒सदः॑। सद॒इति॒सदः॑॥ अर्च॑न्तोअ॒र्कं। अ॒र्कञ्ज॒नय॑न्तः। ज॒नय॑न्तइन्द्रि॒यं। इ॒न्द्रि॒यमधि॑। अधि॒श्रियः॑। श्रियो॑दधिरे। द॒धि॒रे॒पृश्नि॑मातरः। पृश्नि॑मातर॒इति॒पृश्नि॑ऽमातरः॥  
गोमा॑तरो॒यत्। गोमा॑तर॒इति॒गोऽमा॑तरः। यच्छु॒भय॑न्ते। शु॒भय॑न्तेअ॒ञ्जिभिः॑। अ॒ञ्जिभि॑स्त॒नूषु॑। अ॒ञ्जिभि॒रित्य॒ञ्जिऽभिः॑। त॒नूषु॑शु॒भ्राः। शु॒भ्राद॑धिरे। द॒धि॒रे॒वि॒रुक्म॑तः। वि॒रुक्म॑त॒इति॑वि॒रुक्मतः॑॥ बाध॑न्ते॒विश्वं॑। विश्व॑मभिमा॒तिनं॑। अ॒भि॒मा॒तिन॒मप॑। अ॒भि॒मा॒तिन॒मित्य॑भि॒ऽमा॒तिनं॑। अप॒वर्त्मा॑नि। वर्त्मा॑न्येषां। ए॒षा॒मनु॑। अनु॑रीयते। री॒य॒ते॒घृ॒तं। घृ॒तमिति॑घृ॒तं॥  
विये। येभ्रा॑जन्ते। भ्राज॑न्ते॒सुम॑खासः। सुम॑खासऋ॒ष्टिभिः॑। सुम॑खास॒इति॒सुऽम॑खासः। ऋ॒ष्टिभिः॑प्रच्या॒वय॑न्तः। ऋ॒ष्टिभि॒रित्यृ॒ष्टिऽभिः॑। प्र॒च्या॒वय॑न्तो॒अच्यु॑ता। प्र॒च्य॒वय॑न्त॒इति॑प्र॒ऽच्य॒वय॑न्तः। अच्यु॑ताचित्। चि॒दोज॑सा। ओज॒सेत्योज॑सा॥ म॒नो॒जुवो॒यत्। म॒नो॒जुव॒इति॑म॒नः॒ऽजुवः॑। यन्म॑रुतः। म॒रु॒तो॒रथे॑षु। रथे॒ष्वावृष॑व्रातासः। आवृष॑व्रातासः। वृष॑व्रातासः॒पृष॑तीः। वृष॑व्रातास॒इति॒वृष॑ऽव्रातासः। पृष॑ती॒रयु॑ग्ध्वं। अयु॑ग्ध्व॒मित्ययु॑ग्ध्वं॥  
प्रयत्। यद्रथे॑षु। रथे॑षु॒पृष॑तीः। पृष॑ती॒रयु॑ग्ध्वं। अयु॑ग्ध्वं॒वाजे॑। वाजे॒अद्रिं॑। अद्रिं॑मरुतः। म॒रु॒तो॒रं॒हय॑न्तः। रं॒हय॑न्त॒इति॑रं॒हयन्तः॑॥ उ॒तारु॒षस्य॑। अ॒रु॒षस्य॒वि। विष्य॑न्ति। स्य॒न्ति॒धाराः॑। धारा॒श्चर्मे॑व। चर्मे॑वो॒दभिः॑। चर्मे॒वेति॒चर्म॑ऽइव। उ॒दभि॒र्वि। उ॒दभि॒रित्यु॒दऽभिः॑। व्युं॑दन्ति। उं॒द॒न्ति॒भूम॑। भूमेति॒भूम॑॥  
आवः॑। वो॒व॒ह॒न्तु॒। व॒ह॒न्तु॒सप्त॑यः। सप्त॑योरघु॒ष्यदः॑। र॒घु॒ष्यदो॑रघु॒पत्वा॑नः। र॒घु॒स्यद॒इति॑र॒घु॒ऽस्यदः॑। र॒घु॒पत्वा॑नः॒प्र। र॒घु॒पत्वा॑न॒इति॑र॒घु॒ऽपत्वा॑नः। प्रजि॑गात। जि॒गा॒त॒बा॒हुभिः॑। बा॒हुभि॒रिति॑बा॒हुऽभिः॑॥ सीद॒ताब॒र्हिः। आब॒र्हिः। ब॒र्हिरु॒रु। उ॒रुवः॑। व॒स्सदः॑। सद॑स्कृ॒तं। कृ॒तम्मा॒दय॑ध्वं। मा॒दय॑ध्वम्मरुतः। म॒रु॒तो॒मध्वः॑। मध्वो॒अन्ध॑सः। अन्ध॑स॒इत्यन्ध॑सः॥ 9 ॥  
ते॑वर्धन्त। अ॒व॒र्ध॒न्त॒स्वत॑वसः। स्वत॑वसोमहि॒त्वना। स्वत॑वस॒इति॒स्वऽत॑वसः। म॒हि॒त्व॒नानाकं॑। म॒हि॒त्वनेति॑म॒हि॒ऽत्व॒ना। नाकं॑त॒स्थुः। त॒स्थुरु॒रु। उ॒रुच॑क्रिरे। च॒क्रि॒रेसदः॑। सद॒इति॒सदः॑॥ विष्णु॒र्यत्। य्ध॑। हाव॑त्। आव॒द्वृष॑णं। वृष॑णम्मद॒च्युतं॑। म॒द॒च्युतं॒वयः॑। म॒द॒च्युत॒मिति॑म॒द॒ऽच्युतं॑। वयो॒न। नसी॑दन्। सी॒द्॒नधि॑। अधि॑ब॒र्हिषि॑। ब॒र्हिषि॑प्रि॒ये। प्रि॒यइति॑प्रि॒ये॥  
शूरा॑इ॒वेत्। शूरा॑इ॒वेति॒शूराः॑ऽइव। इद्युयु॑धयः। युयु॑धयो॒न। नजग्म॑यः। जग्म॑यश्श्रव॒स्यवः॑। श्र॒व॒स्यवो॒न। नपृ॑तनासु। पृत॑नासुयेतिरे। ये॒ति॒र॒इति॑येतिरे॥ भय॑न्ते॒विश्वा॑। विश्वा॒भुव॑ना। भुव॑नाम॒रुद्भ्यः॑। म॒रुद्भ्यो॒राजा॑नइव। म॒रुद्भ्य॒इति॑म॒रुत्ऽभ्यः॑। राजा॑नइवत्वे॒षसं॑दृशः। राजा॑नइ॒वेति॒राजा॑नःऽइव। त्वे॒षसं॑दृशो॒नरः॑। त्वे॒षसं॑दृश॒इति॑त्वे॒षऽसं॑दृशः। नर॒इति॒नरः॑॥  
त्वष्टा॒यत्। यद्वज्रं॑। वज्रं॒सुकृ॑तं। सुकृ॑तंहिर॒ण्ययं॑। सुकृ॑त॒मिति॒सुऽकृ॑तं। हि॒र॒ण्ययं॑स॒हस्र॑भृष्टिं। स॒हस्र॑भृष्टिं॒स्वपाः॑। स॒हस्र॑भृष्टि॒मिति॑स॒हस्र॑ऽभृष्टिं। स्वपा॒अव॑र्तयत्। स्वपा॒इति॑सु॒ऽअपाः॑। अव॑र्तय॒दित्यव॑र्तयत्॥ ध॒त्तइन्द्रः॑। इन्द्रो॒नरि॑। नर्यापां॑सि। अपां॑सि॒कर्त॑वे। कर्त॒वेह॑न्। अह॑न्वृ॒त्रं। वृ॒त्रन्निः। निर॒पां। अ॒पामौ॑ब्जत्। औ॒ब्ज॒द॒र्ण॒वं। अ॒र्ण॒वमित्य॑र्ण॒वं॥  
ऊ॒र्ध्वन्नु॑नुद्रे। नु॒नु॒द्रे॒व॒तं। अ॒व॒तन्ते। तओज॑सा। ओज॑सादादृहा॒णं। दा॒दृ॒हा॒णञ्चि॑त्। द॒दृ॒हा॒णमिति॑द॒दृ॒हा॒णं। चि॒द्बि॒भि॒दुः॒। बि॒भि॒दु॒र्वि। विपर्व॑तं। पर्व॑त॒मिति॒पर्व॑तं॥ धम॑न्तोवा॒णं। वा॒णम्म॒रुतः॑। म॒रुत॑स्सु॒दान॑वः। सु॒दान॑वो॒मदे॑। सु॒दान॑व॒इति॑सु॒ऽदान॑वः। मदे॒सोम॑स्य। सोम॑स्य॒रण्या॑नि। रण्या॑निचक्रिरे। च॒क्रि॒र॒इति॑चक्रिरे॥  
जिं॒हन्नु॑नुद्रे। नु॒नु॒द्रे॒व॒तं। अ॒व॒तन्तया॑। तया॑दि॒शा। दि॒शासि॑ञ्चन्। असि॑ञ्च्॒नुत्सं॑। उत्सं॒गोत॑माय। गोत॑मायतृ॒ष्णजे॑। तृ॒ष्णज॒इति॑तृ॒ष्णऽजे॑॥ आग॑च्छन्ती। ग॒च्छ॒न्तीं॒। ई॒मव॑सा। अव॑साचि॒त्रभा॑नवः। चि॒त्रभा॑नवः॒कामं॑। चि॒त्रभा॑नव॒इति॑चि॒त्रऽभा॑नवः। कामं॒विप्र॑स्य। विप्र॑स्यतर्पयन्ति। त॒र्प॒य॒न्ति॒धाम॑भिः। धाम॑भि॒रिति॒धाम॑ऽभिः॥  
यावः॑। व॒श्शर्म॑। शर्म॑शशमा॒नाय॑। श॒श॒मा॒नाय॒सन्ति॑। सन्ति॑त्रि॒धातू॑नि। त्रि॒धातू॑निदा॒शुषे॑। त्रि॒धातू॒नीति॑त्रि॒ऽधातू॑नि। दा॒शुषे॑यच्छत। य॒च्छ॒ताधि॑। अधीत्यधि॑॥ अ॒स्मभ्यं॒तानि॑। तानि॑मरुतः। म॒रु॒तो॒वि। विय॑न्त। य॒न्त॒र॒यिं। र॒यिं्नः॑। नो॒ध॒त्त॒। ध॒त्त॒वृ॒ष॒णः॒। वृ॒ष॒ण॒स्सु॒वीरं॑। सु॒वीर॒मिति॑सु॒ऽवीरं॑॥ 10 ॥  
