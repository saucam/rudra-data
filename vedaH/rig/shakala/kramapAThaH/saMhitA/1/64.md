

  
वृष्णॆ॒शर्धा॑य। शर्धा॑य॒सुम॑खाय। सुम॑खायवे॒धसे॑। सुम॑खा॒येति॒सुऽम॑खाय। वे॒धसे॒नोधः॑। नोध॑स्सुवृ॒क्तिं। सु॒वृ॒क्तिम्प्र। सु॒वृ॒क्तिमिति॑सु॒ऽवृ॒क्तिं। प्रभ॑र। भ॒रा॒म॒रुद्भ्यः॑। म॒रुद्भ्य॒इति॑म॒रुत्ऽभ्यः॑॥ अ॒पोन। नधीरः॑। धीरो॒मन॑सा। मन॑सासु॒हस्त्यः॑। सु॒हस्त्यो॒गिरः॑। सु॒हस्त्य॒इति॑सु॒ऽहस्त्यः॑। गिर॒स्सं। सम॑ञ्जे। अ॒ञ्जे॒वि॒दथे॑षु। वि॒दथे॑ष्वा॒भुवः॑। आ॒भुव॒इत्या॒ऽभुवः॑॥  
तेज॑ज्ञिरे। ज॒ज्ञि॒रे॒दि॒वः। दि॒वऋ॒ष्वासः॑। ऋ॒ष्वास॑उ॒क्षणः॑। उ॒क्षणो॑रु॒द्रस्य॑। रु॒द्रस्य॒मर्याः॑। मर्या॒असु॑राः। असु॑रा अरे॒पसः॑। अ॒रे॒पस॒इत्य॑रे॒पसः॑॥ पा॒व॒कास॒श्शुच॑यः। शुच॑य॒स्सूर्या॑इव। सूर्या॑इव॒सत्वा॑नः। सूर्या॑इ॒वेति॒सूर्याः॑ऽइव। सत्वा॑नो॒न। नद्र॒प्सिनः॑। द्र॒प्सिनो॑घो॒रव॑र्पसः। घो॒रव॑र्पस॒इति॑घो॒रऽव॑र्पसः॥  
युवा॑नोरु॒द्राः। रु॒द्राअ॒जराः॑। अ॒जरा॑अभोग्घनः॑। अ॒भो॒ग्घनो॑व॒व॒क्षुः। अ॒भो॒ग्घन॒इत्य॑भो॒क्ऽहनः॑। व॒व॒क्षुरध्रि॑गावः। अध्रि॑गावः॒पर्व॑ताइव। अध्रि॑गाव॒इत्यध्रि॑ऽगावः। पर्व॑ताइ॒वेति॒पर्व॑ताःऽइव॥ दृ॒ह्ळाचि॑त्। चि॒द्विश्वा॑। विश्वा॒भुव॑नानि। भुव॑नानि॒पार्थि॑वा। पार्थि॑वा॒प्र। प्रच्या॑वयन्ति। च्या॒व॒य॒न्ति॒दि॒व्यानि॑। च्य॒व॒य॒न्तीति॑च्यवयन्ति। दि॒व्यानि॑म॒ज्मना॑। म॒ज्मनेति॑म॒ज्मना॑॥  
चि॒त्रैर॒ञ्जिभिः॑। अ॒ञ्जिभि॒र्वपु॑षे। अ॒ञ्जिभि॒रित्य॒ञ्जिऽभिः॑। वपु॑षे॒वि। व्य॑ञ्जते। अ॒ञ्जते॒वक्ष॑स्सु। वक्ष॑स्सुरु॒क्मान्। वक्ष॒स्स्विति॒वक्षः॑ऽसु। रु॒क्माँ अधि॑। अधि॑येतिरे। ये॒ति॒रे॒शु॒भे। शु॒भइति॑शु॒भे॥ अंसे॑ष्वेषां। ए॒षा्॒नि। निमि॑मृक्षुः। मि॒मृ॒क्षु॒रृ॒ष्टयः॑। ऋ॒ष्टय॑स्सा॒कं। सा॒कञ्ज॑ज्ञिरे। ज॑ज्ञिरेस्व॒धया॑। स्व॒धया॑दि॒वः। दि॒वोनरः॑। नर॒इति॒नरः॑॥  
ई॒शा॒नकृतो॒धुन॑यः। ई॒शा॒नकृत॒इती॑शा॒न॒ऽकृतः॑। धुन॑योरि॒शाद॑सः। रि॒शाद॑सो॒वाता॑न्। वाता॑न्वि॒द्युतः॑। वि॒द्युत॒स्तवि॑षीभिः। वि॒द्युत॒इति॑वि॒ऽद्युतः॑। तवि॑षीभिरक्रत। अ॒क्र॒तेत्य॑क्रत॥ दु॒हन्त्यूधः॑। ऊध॑र्दि॒व्यानि॑। दि॒व्यानि॒धूत॑यः। धूत॑यो॒भूमिं॑। भूमिं॑पिन्वन्ति। पि॒न्व॒न्ति॒पय॑सा। पय॑सा॒परि॑ज्रयः। परि॑ज्रय॒इति॑परि॑ऽज्रयः॥ 6 ॥  
पिन्व॑न्त्य॒पः। अ॒पोम॒रुतः॑। म॒रुत॑स्सु॒दान॑वः। सु॒दान॑वः॒पयः॑। सु॒दान॑व॒इति॑सु॒ऽदान॑वः। पयो॑घृ॒तव॑त्। घृ॒तव॑द्वि॒दथे॑षु। घृ॒तव॒दिति॑घृ॒तऽव॑त्। वि॒दथे॑ष्वा॒भुवः॑। आ॒भुव॒इत्या॒ऽभुवः॑॥ अत्य्॒न। नमि॒हे। मि॒हेवि। विन॑यन्ति। न॒य॒न्ति॒वा॒जिनं॑। वा॒जिन॒मुत्सं॑। उत्सं॑दुहन्ति। दु॒ह॒न्ति॒स्त॒नय॑न्तं। स्त॒नय॑न्त॒मक्षि॑तं। अक्षि॑त॒मित्य॑क्षितं॥  
म॒हि॒षासो॑मा॒यिनः॑। मा॒यिन॑श्चि॒त्रभा॑नवः। चि॒त्रभा॑नवोगि॒रयः॑। चि॒त्रभा॑नव॒इति॑चि॒त्रऽभा॑नवः। गि॒रयो॒न। नस्वत॑वसः। स्वत॑वसोरघु॒ष्यदः॑। स्वत॑वस॒इति॒स्वऽत॑वसः। र॒घु॒स्यद॒इति॑र॒घु॒ऽस्यदः॑॥ मृ॒गाइ॑वह॒स्तिनः॑। मृ॒गाइ॒वेति॑मृ॒गाःऽइ॑व। ह॒स्तिनः॑खादथ। खा॒द॒था॒वना॑। वना॒यत्। यदारु॑णीषु। अरु॑णीषु॒तवि॑षीः। तवि॑षी॒रयु॑ग्ध्वं। अयु॑ग्ध्व॒मित्ययु॑ग्ध्वं॥  
सिं॒हाइ॑वनानदति। सिं॒हाइ॒वेति॑सिं॒हाःऽइ॑व। ना॒न॒द॒ति॒प्रचे॑तसः। प्रचे॑तसःपि॒शाइ॑व। प्रचे॑तस॒इति॑प्रऽचेतसः। पि॒शाइ॑वसु॒पिशः॑। पि॒शाइ॒वेति॑पि॒शाःऽइ॑व। सु॒पिशो॑वि॒श्ववे॑दसः। सु॒पिश॒इति॑सु॒ऽपिशः॑। वि॒श्ववे॑दस॒इति॑वि॒श्वऽवे॑दसः॥ क्षपो॒जिन्व॑न्तः। जिन्व॑न्तः॒पृष॑तीभिः। पृष॑तीभिरृ॒ष्टिभिः॑। ऋ॒ष्टिभि॒स्सं। ऋ॒ष्टिभि॒रित्यृ॒ष्टिऽभिः॑। समित्। इत्स॒बाधः॑। स॒बाध॒श्शव॑सा। स॒बाध॒इति॑स॒ऽबाधः॑। शव॒साहि॑मन्यवः। अहि॑मन्यव॒इत्यहि॑ऽन्यवः॥  
रोद॑सी॒आव॑दत। रोद॑सी॒इति॒रोद॑सी। आव॑दत। व॒द॒ता॒ग॒ण॒श्रि॒यः॒। ग॒ण॒श्रि॒यो॒नृषा॑चः। ग॒ण॒श्रि॒य॒इति॑गणऽश्रियः। नृषा॑चश्शूराः॑। नृसा॑च॒इति॒नृऽसा॑चः। शू॒रा॒श्शव॑सा। शव॒साहि॑मन्यवः। अहि॑मन्यव॒इत्यहि॑ऽमन्यवः॥ आव॒न्धुरे॑षु। व॒न्धुरे॑ष्व॒मतिः॑। अ॒मति॒र्न। नद॑र्श॒ता। द॒र्श॒तावि॒द्युत्। वि॒द्यु्न। वि॒द्युदिति॑वि॒ऽद्युत्। नत॑स्थौ। त॒स्थौ॒म॒रु॒तः॒। म॒रु॒तो॒रथे॑षु। रथे॑षुवः। व॒इति॑वः॥  
वि॒श्ववे॑दसोर॒यिभिः॑। वि॒श्ववे॑दस॒इति॑वि॒श्वऽवे॑दसः। र॒यिभि॒स्समो॑कसः। र॒यिभि॒रिति॑र॒यिऽभिः॑। समो॑कस॒स्सम्मि॑श्लासः। समो॑कस॒इति॒संऽओ॑कसः। सम्मि॑श्लास॒स्तवि॑षीभिः। सम्मि॑श्लास॒इति॒संऽमि॑श्लासः। तवि॑षीभिर्विर॒प्शिनः॑। वि॒र॒प्शिन॒इति॑वि॒ऽर॒प्शिनः॑॥ अस्ता॑र॒इषुं॑। इषुं॑दधिरे। द॒धि॒रे॒गभ॑स्त्योः। गभ॑स्त्योरन॒न्तशु॑ष्माः। अ॒न॒न्तशु॑ष्मा॒वृष॑खादयः। अ॒न॒न्तशु॑ष्मा॒इत्य॑न॒न्तऽशु॑ष्माः। वृष॑खादयो॒नरः॑। वृष॑खादय॒इति॒वृष॑ऽखादयः। नर॒इति॒नरः॑॥ 7 ॥  
हि॒र॒ण्यये॑भिःप॒विभिः॑। प॒विभिः॑पयो॒वृधः॑। प॒विभि॒रिति॑प॒विऽभिः॑। पयो॒वृध॒उत्। प॒यो॒वृध॒इति॒प॒यः॒ऽवृधः॑। उज्जि॑घ्नन्ते। जि॒घ्न॒न्त॒आ॒प॒थ्यः॑। आ॒प॒थ्यो३॒॑न। आ॒प॒थ्य१॒॑इत्या॑ऽप॒थ्यः॑। नपर्व॑तान्। पर्व॑तानिति॒पर्व॑तान्॥ म॒खाअ॒यासः॑। अ॒यास॑स्व॒सृतः॑। स्व॒सृतो॑ध्रुव॒च्युतः॑। स्व॒सृत॒इति॑स्व॒ऽसृतः॑। ध्रु॒व॒च्यु॒तो॑दुध्र॒कृतः॑। ध्रु॒व॒च्यु॒त॒इति॑ध्रु॒व॒ऽच्युतः॑। दु॒ध्र॒कृतो॑म॒रुतः॑। दु॒ध्र॒कृत॒इति॑दु॒ध्र॒ऽकृतः॑। म॒रुतो॒भ्राज॑दृष्टयः। भ्राज॑दृष्टय॒इति॒भ्राज॑त्ऽऋष्टयः॥  
घृषुं॑पाव॒कं। पा॒क॒वंव॒निनं॑। व॒निनं॒विच॑र्षणिं। विच॑र्षणिंरु॒द्रस्य॑। विच॑र्षणि॒मिति॒विऽच॑र्षणिं। रु॒द्रस्य॑सू॒नुं। सू॒नुंह॒वसा॑। ह॒वसा॑गृणीमसि। गृ॒णी॒म॒सीति॑गृणीमसि॥ र॒ज॒स्तुरं॑त॒वसं॑। र॒ज॒स्तुर॒मिति॑र॒जः॒ऽतुरं॑। त॒वसं॒मारु॑तं। मारु॑तङ्ग॒णं। ग॒णमृ॑जी॒षिणं॑। ऋ॒जी॒षिणं॒वृष॑णं। वृष॑णंसश्चत। स॒श्च॒त॒श्रि॒ये। श्रि॒यइति॑श्रि॒ये॥  
प्रनु। नूसः। समर्तः॑। मर्त॒श्शव॑सा। शव॑सा॒जना॑न्। जनाँ॒ अति॑। अति॑त॒स्थौ। त॒स्थौवः॑। व॒ऊ॒ती। ऊ॒तीम॑रुतः। म॒रु॒तो॒यं। यमाव॑त। आव॒तेत्याव॑त॥ अर्व॑द्भि॒र्वाजं॑। अर्व॑द्भि॒रित्यर्व॑त्ऽभिः। वाजं॑भरते। भ॒र॒ते॒धना॑। धना॒नृभिः॑। नृभि॑रा॒पृच्छ्यं॑। नृभि॒रिति॒नृऽभिः॑। आ॒पृच्छ्यं॒क्रतुं॑। आ॒पृछ्य॒मित्या॒ऽपृछ्यं॑। क्रतु॒माक्षे॑ति। आक्षे॑ति। क्षे॒ति॒पुष्य॑ति। पुष्य॒तीति॒पुष्य॑ति॥  
च॒र्कृत्यं॑मरुतः। म॒रु॒तः॒पृ॒त्सु। पृ॒त्सु॒दु॒ष्टरं॑। पृ॒स्त्विति॑पृ॒त्ऽसु। दु॒ष्टरं॑द्यु॒मन्तं॑। दु॒स्तर॒मिति॑दु॒स्तरं॑। द्यु॒मन्तं॒शुष्मं॑। द्यु॒मन्त॒मिति॑द्यु॒ऽमन्तं॑। शुष्मं॑म॒घव॑त्सु। म॒घव॑त्सुधत्तन। म॒घव॒त्स्विति॑म॒घव॑त्ऽसु। ध॒त्त॒नेति॑धत्तन॥ ध॒न॒स्पृत॑मु॒क्थ्यं॑। ध॒न॒स्पृत॒मिति॑ध॒न॒ऽस्पृतं॑। उ॒थ्यं॑वि॒श्वच॑र्षणिं। वि॒श्वच॑र्षणिन्तो॒कं। वि॒श्वच॑र्षणि॒मिति॑वि॒श्वऽच॑र्षणिं। तो॒कम्पु॑ष्येम। पु॒ष्ये॒म॒तन॑यं। तन॑यंश॒तं। श॒तंहिमाः॑। हिमा॒इति॒हिमाः॑॥  
नूष्ठि॒रं। स्थि॒रम्म॑रुतः। म॒रु॒तो॒वी॒रव॑न्तं। वी॒रव॑न्तमृती॒षाहं॑। वी॒रव॑न्त॒मिति॑वी॒रऽव॑न्तं। ऋ॒ती॒षाहं॑र॒यिं। ऋ॒ति॒सह॒मित्यृ॑ति॒ऽसहं॑। र॒यिम॒स्मासु॑। अ॒स्मासु॑धत्त। ध॒त्तेति॑धत्त॥ स॒ह॒स्रिणं॑श॒तिनं॑। श॒तिनं॑शू॒शु॒वांसं॑। शू॒शु॒वांसं॑प्रा॒तः। शू॒शु॒वांस॒मिति॑शू॒शु॒ऽवांसं॑। प्रा॒तर्म॒क्षूधि॒याव॑सुर्जगम्यात्॥ 8॥  
