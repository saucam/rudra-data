

  
तंयु॑ञ्जाथां। यु॒ञ्जा॒था॒मन॑सः। मन॑सो॒यः। योजवी॑यान्। जवी॑यान्त्रिवन्धु॒रः। त्रि॒व॒न्धु॒रोवृष॑णा। त्रि॒व॒न्धु॒रइति॑त्रि॒ऽव॒न्धु॒रः। वृष॑णा॒यः। यस्त्रि॑च॒क्रः। त्रि॒च॒क्रइति॑त्रि॒ऽच॒क्रः॥ येनो॑पयाथः। उ॒प॒या॒थस्सु॒कृतः॑। उ॒प॒या॒थइत्यु॑प॒ऽया॒थः। सु॒कृतो॑दु॒रो॒णं। सु॒कृत॒इति॑सु॒ऽकृतः॑। दु॒रो॒णं त्रि॒धातु॑ना। त्रि॒धातु॑ना॒पत॑थः। पत॑थो॒विः। विर्न। नप॒र्णैः। प॒र्णैरिति॑प॒र्णैः॥  
सु॒वृद्रथः॑। सु॒वृदिति॑सु॒ऽवृत्। रथो॑वर्तते। व॒र्त॒ते॒यन्। यन्न॒भि। अ॒भिक्षां। क्षांयत्। यत्तिष्ठ॑थः। तिष्ठ॑थः॒क्रतु॑मन्ता। क्रतु॑म॒न्तानु॑। क्रतु॑म॒न्तेति॒क्रतु॑ऽमन्ता। अनु॑पृ॒क्षे। पृ॒क्षइति॑पृ॒क्षे॥ वपु॑र्वपु॒ष्या। व॒पु॒ष्यास॑चतां। स॒च॒ता॒मि॒यं। इ॒यङ्गीः। गीर्दि॒वः। दि॒वोदु॑हि॒त्रा। दु॒हि॒त्रो॒षसा॑। उ॒षसा॑सचेथे। स॒चे॒थे॒इति॑सचेथे॥  
आति॑ष्ठतं। ति॒ष्ठ॒तं॒सु॒वृतं॑। सु॒वृतं॒यः। सु॒वृत॒मिति॑सु॒ऽवृतं॑। योरथः॑। रथो॑वां। वा॒मनु॑। अनु॑व्र॒तानि॑। व्र॒तानि॒वर्त॑ते। वर्त॑तेह॒विष्मा॑न्। ह॒विष्मा॒निति॑ह॒विष्मा॑न्॥ येन॑नरा। न॒रा॒ना॒स॒त्या॒। ना॒स॒त्ये॒ष॒यध्यै॑। इ॒ष॒यध्यै॑व॒र्तिः। व॒र्तिया॒थः। या॒थस्तन॑याय। तन॑याय॒त्मने॑। त्मने॑च। चेति॑च॥  
मावां॑। वां॒वृकः॑। वृको॒मा। मावृ॒कीः। वृ॒कीरादधर्षीत्। आद॑धर्षीत्। द॒ध॒र्षी॒न्मा। मापरि॑। परि॑वर्क्तं। व॒र्क्त॒मु॒त। उ॒तमा। माति॑। अति॑धक्तं। ध॒क्त॒मिति॑धक्तं॥ अ॒यंवां॑। वां॒भा॒गः। भा॒गोनिहि॑तः। निहि॑तइ॒यं। निहि॑त॒इति॒निऽहि॑तः। इ॒यङ्गीः। गीर्द॑स्रौ। दस्रा॑वि॒मे। इ॒मेवां॑। वां॒नि॒धयः॑। नि॒धयो॒मधू॑नां। नि॒धय॒इति॑नि॒ऽधयः॑। मधू॑ना॒मिति॒मधू॑नां॥  
यु॒वाङ्गोत॑मः। गोत॑मःपुरुमी॒ह्ळः। पु॒रु॒मी॒ह्ळोअत्रिः॑। पु॒रु॒मी॒ह्ळइति॑पु॒रु॒ऽमी॒ह्ळः। अत्रि॒र्दस्रा॑। दस्रा॒हव॑ते। हव॒तेव॑से। अव॒सेव॑से। अव॑सेह॒विष्मा॑न्। ह॒विष्मा॒निति॑ह॒विष्मा॑न्॥ दिश॒न्न। नदि॒ष्टां। दि॒ष्टामृ॑जु॒येव॑। ऋ॒जु॒येव॒यन्ता॑। ऋ॒जु॒येवेत्यृ॑जु॒याऽइ॑व। यन्तामे॑। आमे॑। मे॒हवं॑। हवं॑नासत्या। ना॒स॒त्योप॑। उप॑यातं। या॒त॒मिति॑यातं॥  
अता॑रिष्म॒तम॑सस्पा॒रम॒स्यप्रति॑वां। वां॒स्तोमः॑। स्तोमो॑अश्विना। अ॒श्वि॒ना॒व॒धा॒यि॒। अ॒धा॒यीत्य॑धायि॥ एह। इ॒हया॑तं। या॒तं॒प॒थिभिः॑। प॒थिभि॑र्देव॒यानैः॑। प॒थिभि॒रिति॑प॒थिऽभिः॑। दे॒व॒यानै॑र्वि॒द्याम॑। दे॒व॒यानै॒रिति॑दे॒व॒ऽयानैः॑। वि॒द्यामे॒षंवृ॒जनं॑जी॒रदा॑नुं॥ ॥29॥  
