

  
क॒थादा॑शेम। दा॒शे॒मा॒ग्नये॑। अ॒ग्नये॒का। कास्मै॑। अस्मै॑दे॒वजु॑ष्टा। दे॒वजु॑ष्टोच्यते। दे॒वजु॒ष्टेति॑दे॒वऽजु॑ष्ठा। उ॒च्य॒ते॒भा॒मिने॑। भा॒मिने॒गीः। गीरिति॒गीः॥ योमर्त्ये॑षु। मर्त्ये॑ष्व॒मृतः॑। अ॒मृत॑ऋ॒तावा॑। ऋ॒तावा॒होता॑। ऋ॒तवेत्यृ॒तऽवा॑। होता॒यजि॑ष्ठः। यजि॑ष्ठ॒इत्। इत्कृ॒णोति॑। कृ॒णोति॑दे॒वान्। दे॒वानिति॑दे॒वान्॥  
योअ॑ध्व॒रेषु॑। अ॒ध्व॒रेषु॒शन्त॑मः। शन्त॑मऋ॒तावा॑। शन्त॑म॒इति॑शंऽत॑मः। ऋ॒तावा॒होता॑। ऋ॒तवेत्यृ॒तऽवा॑। होता॒तं। तमू॒नमो॑भिः। ऊँ॒इत्यूँ॑। नमो॑भि॒राकृ॑णुध्वं। नमो॑भि॒रिति॒नमः॑ऽभिः। आकृ॑णुध्वं। कृ॒णु॒ध्व॒मिति॑कृणुध्वं॥ अ॒ग्निर्यत्। यद्वेः। वेर्मत्या॑य। मर्ता॑यदे॒वान्। दे॒वान्त्सः। सच॑। चा॒बोधा॑ति। बोधा॑ति॒मन॑सा। मन॑सायजाति। य॒जा॒तीति॑यजाति॥  
सहि। हिक्रतुः॑। क्रतु॒स्सः। समर्यः॑। म॒र्यस्सः। ससा॒धुः। सा॒धुर्मि॒त्रः। मि॒त्रोन। नभू॑त्। भू॒दद्भु॑तस्य। अद्भु॑तस्यर॒थीः। र॒थीरिति॑र॒थीः॥ तम्मेधे॑षु। मेधे॑षुप्रथ॒मं। प्र॒थं॒मन्दे॑व॒यन्तीः॑। दे॒व॒यन्ती॒र्विशः॑। दे॒व॒यन्ती॒रिति॑दे॒व॒ऽयन्तीः॑। उप॑ब्रुवते। ब्रु॒व॒तेद॒स्मं। द॒स्ममारीः॑। आरी॒रित्यारीः॑॥  
सनः॑। नो॒नृ॒णां। नृ॒णान्नृत॑मः। नृत॑मोरि॒शादाः॑। नृत॑म॒इति॒नृऽत॑मः। रि॒शादा॑अ॒ग्निः। अ॒ग्निर्गिरः॑। गिरोव॑सा। अव॑सावेतु। वे॒तु॒धी॒तिं। धी॒तिमिति॑धी॒तिं॥ तना॑च। च॒ये। येम॒घवा॑नः । म॒घवा॑न॒श्शवि॑ष्ठाः। म॒घवा॑न॒इति॑म॒घऽवा॑नः। शवि॑ष्ठा॒वाज॑प्रसूताः। वाज॑प्रसूताइ॒षय॑न्त। वाज॑प्रसूता॒इति॒वाज॑ऽप्रसूताः। इ॒षय॑न्त॒मन्म॑। मन्मेति॒मन्म॑॥  
ए॒वाग्निः। अ॒ग्निर्गोत॑मेभिः। गोत॑मेभिर्ऋ॒तावा॑। ऋ॒तावा॒विप्रे॑भिः। ऋ॒तवेत्यृ॒तऽवा॑। विप्रे॑भिरस्तोष्ट। अ॒स्तो॒ष्ट॒जा॒तवे॑दाः। जा॒तवे॑दा॒इति॑जा॒तऽवे॑दाः॥ सए॑षु। ए॒षु॒द्यु॒म्नं। द्यु॒म्नम्पी॑पयत्। पी॒प॒य॒त्सः। सवाजं॑। वाजं॒सः। सपु॒ष्टिं। पु॒ष्टिंया॑ति। या॒ति॒जोषं॑। जोष॒माचि॑कि॒त्वान्। चि॒कि॒त्वानिति॑चि॒कि॒त्वान्॥ 25 ॥  
