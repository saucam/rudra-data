

  
हरिःॐ। त्वाम॑ग्ने। अ॒ग्ने॒ह॒विष्म॑न्तः। ह॒विष्म॑न्तोदे॒वं। दे॒वम्मर्ता॑सः। मर्ता॑सऊ॒तये॑। ऊ॒तय॒इत्यू॒तये॑॥ मन्ये॑त्वा। त्वा॒जा॒तवे॑दसं। जा॒तवे॑दसं॒सः। जा॒तवे॑दस॒मिति॑जा॒तऽवे॑दसं। सह॒व्या। ह॒व्याव॑क्षि। व॒क्ष्या॒नु॒षक्। आ॒नु॒षगित्या॑नु॒षक्॥  
अ॒ग्निर्होता॑। होता॒दाश्व॑तः। दाश्व॑तः॒क्षय॑स्य। क्षय॑स्यवृ॒क्तब॑र्हिषः। वृ॒क्तब॑र्हिष॒इति॑वृ॒क्तऽब॑र्हिषः॥ संय॒ज्ञासः॑। य॒ज्ञास॒श्चर॑न्ति। चर॑न्ति॒यं। यसं। संवाजा॑सः। वाजा॑सश्श्रव॒स्यवः॑। श्र॒व॒स्यव॒इति॑श्र॒व॒स्यवः॑॥  
उ॒तस्म॑। स्म॒यं। यंशिशुं॑। शिशुं॑यथा। य॒था॒नवं॑। नवं॒जनि॑ष्ट। जनि॑ष्टा॒रणी॑। अ॒रणी॒इत्य॒रणी॑॥ ध॒र्तारं॒मानु॑षीणां मानु॑षीणांवि॒शां। वि॒शाम॒ग्निं। अ॒ग्निंस्स्व॑ध्व॒रं। स्व॒ध्व॒रमिति॑सु॒ऽअ॒ध्व॒रं॥  
उ॒तस्म॑। स्म॒दु॒र्गृ॒भी॒य॒से॒। दु॒र्गृ॒भी॒य॒से॒पु॒त्रः। दु॒र्गृ॒भी॒य॒स॒इति॑दुःऽगृभीयसे। पु॒त्रोन। नह्वा॒र्याणां॑। ह्वा॒र्याणा॒मिति॑ह्वा॒र्याणां॑॥ पु॒रूयः। योदग्धा॑। दग्धासि॑। असि॒वना॑। वनाग्ने॑। अग्ने॑प॒शुः। प॒शुर्न। नयव॑से। यव॑स॒इति॒यव॑से॥  
अध॑स्म। स्म॒यस्य॑। यस्या॒र्चयः॑। अ॒र्चय॑स्स॒म्यक्। स॒म्यक्सं॒यन्ति॑। सं॒यन्ति॑धू॒मिनः॑। स॒यन्तीति॑सं॒ऽयन्ति॑। धू॒मिन॒इति॑धू॒मिनः॑॥ यदीं॑। ई॒मह॑। अह॑त्रि॒तः। त्रि॒तोदि॒वि। दि॒व्युप॑। उप॒ध्माते॑व। ध्माते॑व॒धम॑ति। ध्माते॒वेति॒ध्माता॑ऽइव। धम॑ति॒शिशी॑ते। शिशी॑तेध्मा॒तरि॑। ध्मा॒तरी॑यथा। य॒थेति॑यथा॥  
तवा॒हं। अ॒हम॑ग्ने। अ॒ग्नऊ॒तिभिः॑। ऊ॒तिभि॑र्मि॒त्रस्य॑। ऊ॒तिभि॒रित्यू॒तिऽभिः॑। मि॒त्रस्य॑च। च॒प्रश॑स्तिभिः। प्रश॑स्तिभि॒रिति॒प्रश॑स्तिऽभिः॥ द्वे॒षो॒युतो॒न। द्वे॒षो॒युत॒इति॑द्वे॒षः॒ऽयुतः॑। नदु॑रि॒ता। दु॒रि॒तातु॒र्याम॑। तु॒र्याम॒मर्त्या॑नां। मर्त्या॑ना॒मिति॒मर्त्या॑नां।  
तन्नः॑। नो॒अ॒ग्ने॒। अ॒ग्ने॒अ॒भि। अ॒भीनरः॑। नरो॑र॒यिं। र॒यिंस॑हस्व। स॒ह॒स्व॒आभ॑र। आभ॑र। भ॒रेति॑भर॥ सक्षे॑पयत्। क्षे॒प॒य॒त्सः। सपो॑षयत्। पो॒ष॒य॒द्भुव॑त्। भुव॒द्वाज॑स्य। वाज॑स्यसा॒तये॑। सा॒तय॑उ॒त। उ॒तैधि॑। ऐ॒धि॒पृ॒त्सु। पृ॒त्सुनः॑। नो॒वृ॒धे। वृ॒धइति॑वृ॒धे ॥ 1॥  
