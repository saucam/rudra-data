

  
त्वम॑ग्ने। अ॒ग्ने॒वरु॑ण:। वरु॑णो॒जाय॑से। जाय॑से॒यत्। यत्त्वं। त्वम्मि॒त्र:। मि॒त्रोभ॑वसि। भ॒व॒सि॒यत्। यत्समि॑ध्द:। समि॑ध्द॒इति॒संऽइ॑ध्द:॥ त्वेविश्वे॑। विश्वे॑सहस:। स॒ह॒स॒स्पु॒त्र॒। पु॒त्र॒दे॒वा॒:। दे॒वा॒स्त्वं। त्वमिन्द्रः॑। इन्द्रो॑दा॒शुषे॑। दा॒शुषे॒मर्त्या॑य॥  
त्वम॑र्य॒मा। अ॒र्य॒माभ॑वसि। भ॒व॒सियत्। यत्क॒नीनां॑। क॒नीनां॒नाम॑। नाम॑स्व॒धाव॑न्। स्व॒धाव॒न्गुह्यं॑। स्व॒धाव॒न्निति॑स्व॒धाऽव॑न्। गुह्यं॑बिभर्ति। बि॒भ॒र्तीति॑बिभर्ति॥ अ॒ञ्जन्ति॑मि॒त्रं। मि॒त्रंसुधि॑तं। सुधि॑त॒न्न। सुधि॑त॒मिति॒सुऽधितं। नगोभि॑:। गोभि॒र्यत्। यद्दम्प॑ती। दम्प॑ती॒सम॑नसा। दम्प॑ती॒इतिदंऽपती। सम॑नसाकृ॒णॊषि॑। कृ॒णोषीति॑कृ॒णोषि॑॥  
तव॑श्रि॒ये। श्रि॒येम॒रुत॑:। म॒रुतो॑मर्जयन्त। म॒र्ज॒य॒न्त॒रु॒द्र॒। रु॒द्र॒यत्। यत्ते॑। ते॒जनि॑म। जनि॑म॒चारु॑। चारु॑चि॒त्रं। चि॒त्रमिति॑चि॒त्रं॥ प॒दंयत्। यद्विष्णो॑:। विष्णो॑रुप॒मं। उ॒प॒मन्नि॒धायि॑। उ॒प॒ममित्यु॑प॒ऽमं। नि॒धायि॒तेन॑। नि॒धायीति॑नि॒ऽधायि॑। तेन॑पासि। पा॒सि॒गुह्यं॑। गुह्यं॒नाम॑। नाम॒गोनां॑। गोना॒मिति॒गोनां॑॥  
तव॑श्रि॒या:। श्रि॒यासु॒दृश॑:। सु॒दृशो॑देव। सु॒दृश॒इति॑सु॒ऽदृश॑:। दे॒व॒दे॒वा:। दे॒वा:पु॒रु। पु॒रूदधा॑ना:। दधा॑नाअ॒मृतं॑। अ॒मृतं॑सपन्त। स॒प॒न्तेति॑सपन्त॥ होता॑रम॒ग्निम्मनु॑षो॒निषे॑दुर्दश॒स्यन्त॑:। द॒श॒स्यन्त॑उ॒शिज॑:। उ॒शिज॒श्शंस॑मा॒यो:॥  
नत्वत्। त्वध्दोता॒पूर्वो॑अग्ने॒यजी॑या॒न्न। नकाव्यै॑:। काव्यै॑:प॒र:। प॒रोअ॑स्ति। अ॒स्ति॒स्व॒धा॒व॒:। स्व॒धा॒व॒इति॑स्वऽधाव:॥ वि॒शश्च॑। च॒यस्या॑:। यस्या॒अति॑थि:। अति॑थिर्भवासि। भ॒वा॒सि॒स:। सय॒ज्ञेन॑। य॒ज्ञेन॑वनवत्। व॒न॒व॒द्दे॒व॒। दे॒व॒मर्ता॑न्। मर्ता॒निति॒मर्ता॑न्॥  
व॒यम॑ग्ने। अ॒ग्ने॒व॒नु॒या॒म॒। व॒नु॒या॒म॒त्वोता॑:। त्वोता॑वसू॒यव॑:। त्वोता॒इति॒त्वाऽऊ॑ता:। व॒सू॒यवो॑ह॒विषा॑। व॒सु॒यव॒इति॑व॒सु॒ऽयव॑:। ह॒विषा॒बुध्य॑माना:। बुध्य॑माना॒इति॒बुध्य॑माना:॥ व॒यंस॑म॒र्ये। स॒म॒र्येवि॒दथे॑षु। स॒म॒र्यइति॑स॒ऽम॒र्ये। वि॒दथे॒ष्वह्नां॑। अह्नां॑व॒यं। व॒यंरा॒या। रा॒यास॑हस:। स॒ह॒स॒स्पु॒त्र॒। पु॒त्र॒मर्ता॑न्। मर्ता॒निति॒मर्ता॑न्॥ ॥ 16 ॥  
योन॑:। न॒आग॑:। आगो॑अ॒भि। अ॒भ्येन॑:। ए॒नो॒भरा॑ति। भरा॒त्यधि॑। अधीत्। इद॒घं। अ॒घम॒घसं॑शे। अ॒घसं॑शेदधात। अ॒घसं॑श॒इत्य॒घऽसं॑शे। द॒धा॒तेति॑दधात॥ ज॒हीचि॑कित्व:। चि॒कि॒त्वो॒अ॒भिश॑स्तिं। अ॒भिश॑स्तिमे॒तां। अ॒भिश॑स्तिमित्य॒भिऽश॑स्तिं। ए॒तामग्ने॑। अग्ने॒य:। योन॑:। नो॒म॒र्चय॑ति। अ॒र्चय॑तिद्व॒येन॑। द्व॒येनेति॑द्व॒येन॑॥  
त्वाम॒स्या:। अ॒स्याव्युषि॑। व्युषि॑देव। व्युषीति॑वि॒ऽउषि॑। दे॒व॒पूर्वे॑। पूर्वे॑दू॒तं। दू॒तङ्कृ॑ण्वा॒ना:। कृ॒ण्वा॒नाअ॑यजन्त। अ॒य॒ज॒न्त॒ह॒व्यै:। ह॒व्यैरिति॑ह॒व्यै:॥ सं॒स्थेयत्। सं॒स्थइति॑सं॒ऽस्थे। यद॑ग्ने। अ॒ग्न॒ईय॑से। ईय॑सेरयी॒णां। र॒यी॒णान्देव॑:। देवो॒मर्तै॑:। मर्तै॒र्वसु॑भि:। वसु॑भिरि॒ध्यमा॑ना:। वसु॑भि॒रिति॒वसु॑ऽभि:। इ॒ध्यामा॑न॒इती॒ध्यमा॑न:॥  
अव॑स्पृधि। स्पृ॒धि॒पि॒तरं॑। पि॒तरं॒योधि॑। योधि॑वि॒द्वान्। वि॒द्वान्पु॒त्र:। पु॒त्रोय:। यस्ते॑। ते॒सह॑स:। सह॑सस्सूनो। सू॒न॒वू॒हे॒। सू॒नो॒इति॑सूनो। ऊ॒ह॒इति॑ऊहे॥ क॒दाचि॑कित्व:। चि॒कि॒त्वो॒अ॒भि। अ॒भिच॑क्षसे। च॒क्ष॒से॒न॒:। नोग्ने॑। अग्ने॑क॒दा। क॒दाऋ॑त॒चित्। ऋ॒त॒चिद्या॑तयासे। ऋ॒त॒चिदित्यृ॑त॒ऽचित्। या॒त॒या॒स॒इति॑यातयासे॥  
भूरि॒नाम॑। नाम॒वन्द॑मान:। वन्द॑मानोदधाति। द॒धा॒ति॒पि॒ता। पि॒ताव॑सो। व॒सो॒यदि॑। व॒सो॒इति॑वसो। यदि॒तत्। तज्जो॒षया॑से। जो॒षया॑स॒इति॑जो॒षया॑से॥ कु॒विद्दे॒वस्य॑। दे॒वस्य॒सह॑सा। सह॑साचका॒न:। च॒का॒नस्सु॒म्नं। सु॒म्नम॒ग्नि:। अ॒ग्निर्व॑नुते। व॒नु॒ते॒वा॒वृ॒धा॒न:। व॒वृ॒धा॒नइति॑व॒वृ॒धा॒न:॥  
त्वम॒ङ्ग। अ॒ङ्गज॑रि॒तारं॑। ज॒रि॒तारं॑यविष्ठ। य॒वि॒ष्ठ॒विश्वा॑नि। विश्वा॑न्यग्ने। अ॒ग्ने॒दु॒रि॒ता। दु॒रि॒ताति॑। दु॒रि॒तेति॑दु॒:ऽइ॒ता। अति॑पर्षि। प॒र्षीति॑पर्षि॥ स्ते॒नाअ॑दृश्रन्। अ॒दृ॒श्र॒न्रि॒पव॑:। रि॒पवो॒जना॑स:। जना॒सोज्ञा॑तकेता:। अज्ञा॑तकेतावृजि॒ना:। अज्ञा॑ताकेता॒इत्यज्ञा॑तऽकेता:। वृ॒जि॒नाअ॑भूवन्। अ॒भू॒वन्नित्य॑भूवन्॥  
इ॒मेयामा॑स:। यामा॑सस्त्व॒द्रिक्। त्व॒द्रिग॑भूवन्। अ॒भू॒व॒न्वस॑वे। वस॑वेवा। वा॒तत्। तदित्। इदाग॑:। आगो॑अवाचि। अ॒वा॒चीत्य॑वाचि॥ नाह॑। अ॒हा॒यं। अ॒यम॒ग्नि:। अ॒ग्निर॒भिश॑स्तये। अ॒भिश॑स्तयेन:। अ॒भिश॑स्तय॒इत्य॒भिऽश॑स्तये। नो॒न। नरिष॑ते। रिष॑तेवावृधा॒न:। वा॒वृ॒धा॒न:परा॑। व॒वृ॒धा॒नइति॑व॒वृ॒धा॒न:। परा॑दात्। दा॒दिति॑दात्॥ 17॥  
