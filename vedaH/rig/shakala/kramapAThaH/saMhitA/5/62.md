

  
ऋ॒तेन॑ऋ॒तं। ऋ॒तमपि॑हितं। अपि॑हितन्ध्रु॒वं। अपि॑हित॒मित्यपि॑ऽहितं। ध्रु॒वंवां॑। वां॒सूर्य॑स्य। सूर्य॑स्य॒यत्र॑। यत्र॑विमु॒चन्ति॑। वि॒मु॒चन्त्यश्वा॑न्। वि॒मु॒चन्तीति॑वि॒ऽमु॒चन्ति॑। अश्वा॒नित्यश्वा॑न्॥ दश॑श॒ता। श॒तास॒ह। स॒हत॑स्थुः। त॒स्थु॒स्तत्। तदेकं॑। एकं॑दे॒वानां॑। दे॒वानां॒श्रेष्ठं॑। श्रेष्ठं॒वपु॑षां। वपु॑षा॒मप॑श्यं। अप॑श्य॒मित्यप॑श्यं॥  
तत्सु। सुवां॑। वा॒मि॒त्रा॒व॒रु॒णा॒। मि॒त्रा॒व॒रु॒णा॒म॒हि॒त्वं। म॒हि॒त्वमी॒र्मा। म॒हि॒त्वमिति॑म॒हि॒ऽत्वं। ई॒र्मात॒स्थुषीः॑। त॒स्थुषी॒रह॑भिः। अह॑भिर्दुदु॒ह्रे। अह॑भि॒रित्यह॑ऽभिः। दु॒दु॒ह्रइति॑दु॒दु॒ह्रे॥ विश्वाः॑पिन्वथः। पि॒न्व॒थ॒स्स्वस॑रस्य। स्वस॑रस्य॒धेनाः॑। धेना॒अनु॑। अनु॑वां। वा॒मेकः॑। एकः॑प॒विः। प॒विराव॑वर्त। आव॑वर्त। व॒व॒र्तेति॑ववर्त॥  
अधा॑रयतम्पृथि॒वीं। पृ॒थि॒वीमु॒त। उ॒तद्यां। द्याम्मित्र॑राजाना। मित्रा॑राजानावरुणा। व॒रु॒णानमो॑भिः। नमो॑भिरिति॒नमः॑ऽभिः॥ व॒र्धय॑त॒मोष॑धीः। ओष॑धीः॒पिन्व॑तं। पिन्व॑तं॒गाः। गाअव॑। अव॑वृ॒ष्टिं। वृ॒ष्टिंसृ॑जतं। सृ॒ज॒तं॒जी॒र॒दा॒नू॒। जी॒र॒दा॒नू॒इति॑जीरऽदानू॥  
आवा॒मश्वा॑सस्सु॒युजः॑। सु॒युजो॑वहन्तु। सु॒युज॒इति॑सु॒ऽयुजः॑। व॒ह॒न्तु॒य॒तर॑श्मयः। य॒तर॑श्मय॒उप॑। य॒तर॑श्मय॒इति॑य॒तऽर॑श्मयः। उप॑यन्तु। य॒न्त्व॒र्वाक्। अ॒र्वागित्य॒र्वाक्॥ घृ॒तस्य॑नि॒र्णिक्। नि॒र्णिगनु॑। नि॒र्णिगिति॑निः॒ऽनिक्। अनु॑वर्तते। व॒र्त॒ते॒वां॒। वा॒मुप॑। उप॒सिन्ध॑वः। सिन्ध॑वःप्र॒दिवः॑। प्र॒दिवि॑क्षरन्ति। प्र॒दिवीति॑प्र॒ऽदिवि॑। क्ष॒रन्तीति॑क्षरन्ति॥  
अनु॑श्रु॒तां। श्रु॒ताम॒मतिं॑। अ॒मतिं॑वर्धत्। व॒र्ध॒दु॒र्वीं। उ॒र्वीम्ब॒र्हिरि॑व। ब॒र्हिरि॑व॒यजु॑षा। ब॒र्हिरि॒वेति॑ब॒र्हिःऽइ॑व। यजु॑षा॒रक्ष॑माणा। रक्ष॑मा॒णेति॒रक्ष॑माणा॥ नम॑स्वन्ताध्रुतद॒क्षा। धृ॒त॒दक्षाधि॑। धृ॒त॒द॒क्षेति॑धृ॒त॒ऽद॒क्षा। अधि॒गर्ते॑। गर्ते॒मित्र॑। मित्रासा॑थे। असा॑थेवरुण। असा॑थे॒इत्यसा॑थे। व॒रु॒णेळा॑सु। इळा॑स्व॒न्तः। अ॒न्तरित्य॒न्तः॥ 30॥  
अक्र॑विहस्तासु॒कृते॑। अक्र॑विह॒स्तेत्यक्र॑विऽहस्ता। सु॒कृते॑पर॒स्पाः। सु॒कृत॒इति॑सु॒ऽकृते॑। प॒र॒स्पायं। प॒रः॒पाइति॑प॒रः॒ऽपाः। यन्त्रासा॑थे। त्रासा॑थेवरुण। त्रासा॑थे॒इति॒त्रासा॑थे। वरु॒णॆळा॑सु। इळा॑स्व॒न्तः। अ॒न्तरित्य॒न्तः॥ राजा॑नाक्ष॒त्रं। क्ष॒त्रमहृ॑णीयमाना। अहृ॑णीयमानास॒हस्र॑स्थूणं। स॒हस्र॑स्थूणम्बिभृथः। स॒हस्र॑स्थूण॒मिति॑स॒हस्र॑ऽस्थूणं। बि॒भृ॒थ॒स्स॒ह। स॒हद्वौ। द्वाविति॒द्वौ॥  
हिर॑ण्यनिर्णि॒गयः॑। हिर॑ण्यनिर्णि॒गिति॒हिर॑ण्यऽनिर्णिक्। अयो॑अस्य। अ॒स्य॒स्थूणाः॑। स्थूणा॒वि। विभ्रा॑जते। भ्रा॒ज॒ते॒दि॒वि। दि॒व्य॑१॒॑अ॒श्वाज॑नीव। अ॒श्वाजा॑नी॒वेत्य॒श्वाज॑नीऽइव॥ भ॒द्रेक्षेत्रे॑। क्षेत्रे॒निमि॑ता। निमि॑ता॒तिल्वि॑ले। निमि॒तेति॒निऽमि॑ता। तिल्वि॑लेवा। वा॒स॒नेम॑। स॒नेम॒मध्वः॑। मध्वो॒अधि॑गर्त्यस्य। अधि॑गर्त्य॒स्येत्यधि॑ऽगर्त्यस्य॥  
हिर॑ण्यरूपमु॒षसः॑। हिर॑ण्यरूप॒मिति॒हिर॑ण्यऽरूपं। उ॒षसो॒व्यु॑ष्टौ। व्यु॑ष्टा॒वय॑स्थूणं। व्यु॑ष्टा॒विति॒विऽउ॑ष्टौ। अय॑स्थूण॒मुदि॑ता। अय॑स्थू॒णेत्ययः॑ऽस्थूणं। उदि॑ता॒सूर्य॑स्य। सूर्य॒स्येति॒सूर्य॑स्य॥ आरो॑हथः। रो॒ह॒थो॒व॒रु॒ण॒। व॒रु॒ण॒मि॒त्र॒। मि॒त्र॒गर्तं॑। गर्त॒मतः॑। अत॑श्चक्षाते। च॒क्षा॒ते॒अदि॑तिं। अदि॑तिं॒दितिं॑। दिति॑ञ्च। चेति॑च॥  
यद्बंहि॑ष्ठं। बंहि॑ष्ठं॒न। नाति॒विधे॑। अ॒ति॒विधे॑सुदानू। अ॒ति॒विध॒इत्य॑ति॒ऽविधे॑। सु॒दा॒नू॒अच्छि॑द्रं। सु॒दा॒नू॒इति॑सुऽदानू। अच्छि॑द्रं॒शर्म॑। शर्म॑भुवनस्य। भु॒व॒न॒स्य॒गो॒पा॒। गो॒पेति॑गोपा॥ तेन॑नः। नो॒मि॒त्रा॒व॒रु॒णौ॒। मि॒त्रा॒व॒रु॒णा॒ववि॑ष्टं। अवि॑ष्टं॒सिषा॑सन्तः। सिषा॑सन्तोजिगी॒वांसः॑। सिसा॑सन्त॒इति॒सिसा॑सन्तः। जि॒गी॒वांस॑स्याम। स्या॒मेति॑स्याम॥ 31॥  
