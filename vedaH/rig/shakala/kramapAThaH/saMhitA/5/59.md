

  
प्रवः॑। व॒स्पट्। स्पळ॑क्रन्। अ॒क्र॒न्त्सु॒वि॒ताय॑। सु॒वि॒ताय॑दा॒वने॑। दा॒वनेर्च॑। अर्चा॑दि॒वे। दि॒वेप्र। प्रपृ॑थि॒व्यै। पृ॒थि॒व्याऋ॒तं। ऋ॒तम्भ॑रे। भ॒र॒इति॑भरे॥ उ॒क्षन्ते॒अश्वा॑न्। अश्वा॒न्तरु॑षन्ते। तरु॑षन्त॒आरजः॑। आरजः॑। रजो॒नु। अनु॒स्वं। स्वम्भा॒नुं। भा॒नुंश्र॑थयन्ते। श्र॒थ॒य॒न्ते॒ अ॒र्ण॒वैः। अ॒र्ण॒वैरित्य॑र्ण॒वैः॥  
अमा॑देषां । ए॒षां॒भि॒यसा॑। भि॒यसा॒भूमिः॑। भूमि॑रेजति। ए॒ज॒ति॒नौः। नौर्न। नपू॒र्णा। पू॒र्णाक्ष॑रति। क्ष॒र॒ति॒व्यथिः॑। व्यथि॑र्य॒ती। य॒तीति॑य॒ती॥ दु॒रे॒दृशो॒ये। दू॒रे॒दृश॒इति॑दू॒रे॒ऽदृशः॑। येचि॒तय॑न्ते। चि॒तय॑न्त॒एम॑भिः। एम॑भिर॒न्तः। अ॒न्तर्म॒हे। म॒हेवि॒दथे॑। वि॒दथे॑येतिरे। ये॒ति॒रे॒नरः॑। नर॒इति॒नरः॑॥  
गवा॑मिवश्रि॒यसे॑। गवा॑मि॒वेति॒गवां॑ऽइव। श्रि॒यसे॒शृङ्गं॑। शृङ्ग॑मुत्त॒मं। उ॒त्त॒मंसूर्यः॑। उ॒त्त॒ममित्यु॑त्ऽत॒मं। सूर्यो॒न। नचक्षुः॑। चक्षू॒रज॑सः। रज॑सोवि॒सर्ज॑ने। वि॒स॑र्जन॒इति॑वि॒ऽसर्ज॑ने॥ अत्या॑इवसु॒भ्वः॑। अत्या॑इ॒वेत्यत्याः॑ऽइव। सु॒भ्व॑१॒॑श्चार॑वः। सु॒भ्व॑१॒॑इति॑सु॒ऽभ्वः॑। चार॑वस्थन। स्थ॒न॒मर्या॑इव। मर्या॑इवश्रि॒यसे॑। मर्या॑इ॒वेति॒मर्याः॑ऽइव। श्रि॒यसे॒चेतथा। चे॒त॒था॒न॒रः॒। न॒र॒इति॑नरः॥  
कोवः॑। वो॒म॒हान्ति॑। म॒हान्ति॑मह॒तां। म॒ह॒तामुद॑श्नवत्। उद॑श्नव॒त्कः। कःकाव्या॑। काव्या॑मरुतः। म॒रु॒तः॒कः। कोह॑। ह॒पौंस्या॑। पौंस्येति॒पौंस्या॑॥ यू॒यंह॑। ह॒भूमिं॑। भूमिं॑कि॒रणं॑। कि॒रणं॒न। नरे॑जथ। रे॒ज॒थ॒प्र। प्रयत्। यद्भर॑ध्वे। भर॑ध्वेसु॒वि॒ताय॑। सु॒वि॒ताय॑दा॒वने॑। दा॒वन॒इति॑दा॒वने॑॥  
अश्वा॑इ॒वेत्। अश्वा॑इ॒वेत्यश्वाः॑ऽइव। इद॑रु॒षासः॑। अ॒रु॒षास॒स्सब॑न्धवः। सब॑न्धव॒श्शूरा॑इव। सब॑न्धव॒इति॒सऽब॑न्धवः। शूरा॑इवप्र॒युजः॑। शूरा॑इ॒वेति॒शूराः॑ऽइव। प्र॒युधः॒प्र। प्र॒युध॒इति॑प्र॒ऽयुधः॑। प्रोत। उ॒तयु॑युधुः। यु॒यु॒धु॒रिति॑युयुधुः॥ मर्या॑इवसु॒वृधः॑। मर्या॑इ॒वेति॒मर्याः॑ऽइव। सु॒वृधो॑वावृधुः। सु॒वृध॒इति॑सु॒ऽवृधः॑। वा॒वृ॒धु॒र्नरः॑। व॒वृ॒धु॒रिति॑ववृधुः। नर॒स्सूर्य॑स्य। सूर्य॑स्य॒चक्षुः॑। चक्षुः॒प्र। प्रमि॑नन्ति। मि॒न॒न्ति॒वृ॒ष्टिभिः॑। वृ॒ष्टिभि॒रिति॑वृ॒ष्टिऽभिः॑॥  
तेअ॑ज्ये॒ष्ठाः। अ॒ज्ये॒ष्ठाअक॑निष्ठासः। अक॑निष्ठासउ॒द्भिदः॑। उ॒द्भिदो॒म॑ध्यमासः। उ॒द्भिद॒इत्यु॒त्ऽभिदः॑। अम॑ध्यमासो॒मह॑सा। मह॑सा॒वि। विवा॑वृधुः। व॒वृ॒धु॒रिति॑ववृधुः॥ सु॒जा॒तासो॑ज॒नुषा॑। ज॒नुषा॑पृश्निमातरः। पृ॒श्नि॒मा॒त॒रो॒दि॒वः। पृ॒श्नि॒मा॒त॒र॒इति॑पृश्निऽमातरः। दि॒वोमर्याः॑। मर्या॒आनः॑। अनः॑। नो॒अच्छ॑। अच्छा॑जिगातन। जि॒गा॒तनेति॑जिगातन॥  
वयो॒न। नये। येश्रेणीः॑। श्रेणीः॑प॒प्तुः। प॒प्तुरोज॑सा। ओज॒सान्ता॑न्। अन्ता॑न्दि॒वः। दि॒वोबृ॑ह॒तः। बृ॒ह॒तस्सानु॑नः। सानु॑न॒स्परि॑। परीति॒परि॑॥ अश्वा॑सएषां। ए॒षा॒मु॒भये॑। उ॒भये॒यथा॑। यथा॑वि॒दुः। वि॒दुःप्र। प्रपर्व॑तस्य। पर्व॑तस्यनभ॒नून्। नभ॒नूँर॑चुच्युवुः। अ॒चु॒च्यु॒वु॒रित्य॑चुच्युवुः॥  
मिमा॑तु॒र्द्यौः। द्यौरदि॑तिः। अदि॑तिर्वी॒तये॑। वी॒तये॑नः। न॒स्सं। सन्दा॑नुचित्राः। दानु॑चित्राउ॒षसः॑। दानु॑चित्रा॒इति॒दानु॑ऽचित्राः। उ॒षसो॑यतन्तां। य॒त॒न्ता॒मिति॑यतन्तां॥ आच्यु॑च्युवुः। अ॒चु॒च्यु॒वु॒र्दि॒व्यं। दि॒व्यङ्कोशं॑। कोश॑मे॒ते। ए॒तऋषे॑। ऋषे॑रु॒द्रस्य॑। रु॒द्रस्य॑म॒रुतः॑। म॒रुतो॑गृणा॒नाः। गृ॒णा॒नाइति॑गृ॒णा॒नाः॥ 24॥  
