

  
आभा॑ति। भा॒त्य॒ग्निः। अ॒ग्निरु॒षसां॑ । उ॒षसा॒मनी॑कं। अनी॑क॒मुत्। उद्विप्रा॑णां। विप्रा॑णान्देव॒याः। दे॒व॒यावाचः॑। दे॒व॒याइति॑दे॒व॒ऽयाः। वाचो॑अस्थुः। अ॒स्थु॒रित्य॑स्थुः॥ अ॒र्वाञ्चा॑नू॒नं। नू॒नंरथ्या॑। रथ्यॆ॒ह। इ॒हया॑तं। या॒तं॒पी॒पि॒वांसं॑। पी॒पि॒वांस॑मश्विना। पी॒पि॒वांस॒मिति॑पी॒पि॒ऽवांसं॑। अ॒श्वि॒ना॒घ॒र्मं। घ॒र्ममच्छ॑। अच्छेत्यच्छ॑॥  
नसं॑स्कृ॒तं। सं॒स्कृ॒तम्प्र। प्रमि॑मीतः। मि॒मी॒तो॒गमि॑ष्ठा। गमि॒ष्ठान्ति॑। अन्ति॑नू॒नं। नू॒नम॑श्विना। अ॒श्वि॒नो॒प॑स्तुता। उप॑स्तुते॒ह। उप॑स्तु॒तेत्युप॑ऽस्तुता। इ॒हेती॒ह॥ दि॒वाभि॑पि॒त्वे। अ॒भि॒पि॒त्वेव॑सा। अ॒भि॒पि॒त्वइत्य॑भि॒ऽपि॒त्वे। अव॒साग॑मिष्ठा। आग॑मिष्ठा॒प्रति॑। आग॑मि॒ष्ठेत्याऽग॑मिष्ठा। प्रत्यव॑र्तिं। अव॑र्तिन्दा॒शुषे॑। दा॒शुषे॒शम्भ॑विष्ठा। शम्भ॑वि॒ष्ठेति॒शंऽभ॑विष्ठा॥  
उ॒ताया॑तं। आया॑तं। या॒तं॒सङ्ग॒वे। सं॒ग॒वेप्रा॒तः। सं॒ग॒वइति॑सं॒ऽग॒वे। प्रा॒तरह्नः॑। अह्नो॑मं॒ध्यन्दि॑ने। म॒ध्यन्दि॑न॒उदि॑ता। उदि॑ता॒सूर्य॑स्य। उदि॒तेत्युत्ऽइ॑ता। सूर्य॒स्येति॒सूर्य॑स्य॥ दिवा॒नक्तं॑। नक्तं॒मव॑सा। अव॑सा॒शन्त॑मेन। शन्त॑मेन॒न। शन्त॑मे॒नेति॒शंऽत॑मेन। नेदानीं॑। इ॒दानीं॑पी॒तिः। पी॒तिर॒श्विना॑। अ॒श्विनात॑तान। आत॑तान। त॒ता॒नेति॑ततान॥  
इ॒दंहि। हिवां॑। वां॒प्र॒दिवि॑। प्र॒दिवि॒स्थानं॑। प्र॒दिवीति॑प्र॒ऽदिवि॑। स्थान॒मोकः॑। ओक॑इ॒मे। इ॒मेगृ॒हाः। गृ॒हाअ॑श्विना। अ॒श्वि॒ने॒दं। इ॒दन्दु॑रो॒णं। दु॒रो॒णमिति॑दु॒रो॒णं॥ आनो॑दि॒वोबृ॑ह॒तःपर्व॑ता॒दाद्भ्यः। अ॒द्भ्योया॑तं। अ॒द्भ्यइत्य॒त्ऽभ्यः। या॒त॒मिषं॑। इष॒मूर्जं॑। ऊर्जं॒वह॑न्ता। वह॒न्तेति॒वह॑न्ता॥  
सम॒श्विनो॒रव॑सा॒नूत॑नेन॒मयो॒भुवा॑सु॒प्रणी॑तीगमेम॥ आनो॑र॒यिंव॑हत॒मोतवी॒रानाविश्वा॑न्य॒मृता॒सौभ॑गानि॥ 17॥  
