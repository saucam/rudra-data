

  
हरिःॐ॥ प्र॒यु॒ञ्ज॒तीदि॒वः। प्र॒यु॒ञ्जतीति॑प्र॒ऽयु॒ञ्ज॒ती। दि॒वए॑ति। ए॒ति॒ब्रु॒वा॒णा। ब्रु॒वा॒णाम॒ही। म॒हीमा॒ता। मा॒तादु॑हि॒तुः। दु॒हि॒तुर्बो॒धय॑न्ती। बो॒धय॒न्तीति॑बो॒धय॑न्ती॥ आ॒विवा॑सन्तीयुव॒तिः। आ॒विवा॑स॒न्तीत्या॒ऽविवा॑सन्ती। यु॒व॒तिर्म॑नी॒षा। म॒नी॒षापि॒तृभ्यः॑। पि॒तृभ्य॒आसद॑ने। पि॒तृभ्य॒इति॑पि॒तृऽभ्यः॑। आसद॑ने। सद॑ने॒जिहु॑वाना। जोहु॑वा॒नेति॒जोहु॑वाना॥  
अ॒जि॒रास॒स्तद॑पः। तद॑प॒ईय॑मानाः। तद॑प॒इति॒तत्ऽअ॑पः। ईय॑मानाआतस्थि॒वांसः॑। आ॒त॒स्थि॒वांसो॑अ॒मृत॑स्य। आ॒त॒स्थि॒वांस॒इत्या॒ऽत॒स्थि॒वांसः॑। अ॒मृत॑स्य॒नाभिं॑। नाभि॒मिति॒नाभिं॑॥ अ॒न॒न्तास॑उ॒रवः॑। उ॒रवो॑वि॒श्वतः॑। वि॒श्वत॑स्सीं। सीं॒परि॑। परि॒द्यावा॑पृथि॒वी। द्यावा॑पृथि॒वीय॑न्ति। द्यावा॑पृथि॒वीइति॒द्यावा॑पृथि॒वी। य॒न्ति॒पन्थाः॑। पन्था॒इति॒पन्थाः॑॥  
उ॒क्षास॑मु॒द्रः। स॒मु॒द्रअ॑रु॒षः। अ॒रु॒षस्सु॑प॒र्णः। सु॒प॒र्णःपूर्व॑स्य। सु॒प॒र्णइति॑सु॒ऽप॒र्णः। पूर्व॑स्य॒योनिं॑। योनिं॑पि॒तुः। पि॒तुरावि॑वेश। आवि॑वेश। वि॒वे॒शेति॑विवेश॥ मध्ये॑दि॒वः। दि॒वोनिहि॑तः। निहि॑तः॒पृश्निः॑। पृश्नि॒रश्मा॑। अश्मा॒वि। विच॑क्रमे। च॒क्र॒मे॒रज॑सः। रज॑सः॒पाति॑। पात्यन्तौ॑। अन्ता॒वित्यन्तौ॑॥  
च॒त्वार॑ईं। ईं॒बि॒भ्र॒ति॒। बि॒भ्र॒ति॒क्षे॒म॒यन्तः॑। क्षे॒म॒यन्तो॒दश॑। क्षे॒म॒यन्त॒इति॑क्षे॒म॒ऽयन्तः॑। दश॒गर्भं॑। गर्भं॑च॒रसे॑। च॒रसे॑धापयन्ते। धा॒प॒यन्त॒इति॑धा॒प॒यन्ते॑॥ त्रि॒धात॑वःपर॒मा। प॒र॒माअ॑स्य। अ॒स्य॒गावः॑। गावो॑दि॒वः। दि॒वश्च॑रन्ति। च॒र॒न्ति॒परि॑। परि॑स॒द्यः। स॒द्योअन्ता॑न्। अन्ता॒नित्यन्ता॑न्॥  
इ॒दंवपुः॑। वपु॑र्नि॒वच॑नं। नि॒वच॑नं॒जना॑सः। नि॒वच॑न॒मिति॑नि॒ऽवच॑नं। जना॑स॒श्चर॑न्ति। चर॑न्ति॒यत्। यन्न॒द्यः॑। न॒द्य॑स्त॒स्थुः। त॒स्थुरापः॑। आप॒इत्यापः॑॥ द्वेयत्। यदीं॑। ईं॒बि॒भृ॒तः। बि॒भृ॒तोमा॒तुः। मा॒तुर॒न्ये। अ॒न्येइ॒हेह॑। अ॒न्येइत्य॒न्ये। इ॒हेह॑जा॒ते। इ॒हेहेती॒हऽइ॑ह। जा॒तेय॒म्या॑। य॒म्या॒३॒॑सब॑न्धू। सब॑न्धू॒इति॒सऽब॑न्धू॥  
वितन्व॑ते। त॒न्व॒ते॒धियः॑। धियो॑अस्मै। अ॒स्मा॒अपां॑सि। अपां॑सिव॒स्त्रा। व॒स्त्रापु॒त्राय॑। पु॒त्राय॑मा॒तरः॑। मा॒तरो॑वयन्ति। व॒य॒न्तीति॑वयन्ति॥ उ॒प॒प्र॒क्षेवृष॑णः। उ॒प॒प्र॒क्षइ॑त्यु॒पऽप्र॒क्षे। वृष॑णॊ॒मोद॑मानाः। मोद॑मानादि॒वः। दि॒वस्प॒था। प॒थाव॒ध्वः॑। व॒ध्वो॑यन्ति। य॒न्त्यच्छ॑। अच्छेत्यच्छ॑॥  
