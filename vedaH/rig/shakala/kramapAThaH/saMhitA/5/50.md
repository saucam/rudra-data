

  
विश्वो॑दे॒वस्य॑। दे॒वस्य॑ने॒तुः। ने॒तुर्मर्तः॑। मर्तो॑वुरीत। वु॒री॒त॒स॒ख्यं। स॒ख्यमिति॑स॒ख्यं॥ विश्वो॑रा॒यः। रा॒यइ॑षुध्यति। इ॒षु॒ध्य॒ति॒द्यु॒म्नं। द्यु॒म्नंवृ॑णीत। वृ॒णी॒त॒पु॒ष्यसे॑। पु॒ष्यस॒इति॑पु॒ष्यसे॑॥  
तेते॑। ते॒दे॒वः॒। दे॒व॒ने॒तः॒। ने॒त॒र्ये। येच॑। चे॒मान्। इ॒माँअ॑नु॒शसे॑। अ॒नु॒शस॒इत्य॑नु॒ऽशसे॑॥ तेरा॒या। रा॒याते। तेहि। ह्या॒३॒॑आ॒पृचा॑। आ॒पृचा॒सचे॑महि। आ॒पृचेत्या॒ऽपृचा॑। सचे॑महिसच॒ध्यैः॑। सचे॑म॒हीति॒सचे॑महि। स॒च॒ध्यैरिति॑स॒च॒ध्यैः॑॥  
अतो॑नः। न॒आनॄन्। आनॄन्। नॄनति॑थीन्। अति॑थी॒नतः॑। अतः॒पत्नीः॑। पत्नी॑र्दशस्यत। द॒श॒स्य॒तेति॑दशस्यत॥ आ॒रेविश्वं॑। विश्वं॑पथे॒ष्ठां। प॒थे॒ष्ठान्द्वि॒षः। प॒थे॒स्थामिति॑प॒थे॒ऽस्थां। द्वि॒षोयु॑योतु। यु॒यो॒तु॒यूयु॑विः। युयु॑वि॒रिति॒युयु॑विः॥  
यत्र॒वह्निः॑। वह्नि॑र॒भिहि॑तः। अ॒भिहि॑तोदु॒द्रव॑त्। अ॒भिहि॑त॒इत्यभि॒ऽहि॑तः। दु॒द्रव॒द्रोण्यः॑। द्रोण्यः॑प॒शुः। प॒शुरिति॑प॒शुः॥ नृ॒मणा॑वी॒रप॑स्त्यः। नृ॒मना॒इति॑नृ॒ऽमनाः॑। वी॒रप॒स्त्योर्णा॑। वी॒रप॑स्त्य॒इति॑वी॒रऽप॑स्त्यः। अर्णा॒धीरे॑व। धीरे॑व॒सनि॑ता। धीरे॒वेति॒धीरा॑ऽइव। सनि॒तेति॒सनि॑ता॥  
ए॒षते॑। ते॒दे॒वः॒। दे॒व॒ने॒तः॒। ने॒ता॒रथ॒स्पतिः॑। ने॒त॒रिति॑नेतः। रथ॒स्पति॒श्शं। रथः॒पति॒रिति॒रथः॒पतिः॑। शंर॒यिः। र॒यिरिति॑र॒यिः॥ शंरा॒ये। रा॒येशं। शंस्व॒स्तये॑। स्व॒स्तय॒इषः॑। इष॒स्तुतः॑। स्तुतो॑मनामहे। म॒ना॒म॒दे॒व॒स्तुतः॑। दे॒व॒स्तुतो॑मनामहे। दे॒व॒स्तुत॒इति॑दे॒व॒ऽस्तुतः॑। म॒ना॒म॒ह॒इति॑मनामहे॥4॥  
