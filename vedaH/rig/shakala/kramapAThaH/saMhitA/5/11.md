

  
जन॑स्यगो॒पाः। गो॒पाअ॑जनिष्ट। अ॒ज॒नि॒ष्टजागृ॑विः। जागृ॑विर॒ग्निः। अ॒ग्निस्सु॒दक्षः॑। सु॒दक्ष॑स्सुवि॒ताय॑। सु॒दक्ष॒इति॑सु॒ऽदक्षः॑। सु॒वि॒ताय॒नव्य॑से। नव्य॑स॒इति॒नव्य॑से॥ घृ॒तप्र॑तीकोबृह॒ता। घृ॒तप्र॑तीक॒इति॑घृ॒तऽप्र॑तीकः। बृ॒ह॒तादि॑वि॒त्मना॑। दि॒वि॒त्मना॑द्यु॒मत्। दि॒वि॒त्मनेति॑दि॒वि॒ऽत्मना॑। द्यु॒मद्वि। द्यु॒मदिति॑द्यु॒ऽमत्। विभा॑ति। भा॒ति॒भ॒र॒तेभ्यः॑। भ॒र॒तेभ्य॒श्शुचिः॑। शुचि॒रिति॒शुचिः॑॥  
य॒ज्ञस्य॑के॒तुं। के॒तुम्प्र॑थ॒मं। प्र॒थ॒मम्पु॒रोहि॑तं। पु॒रोहि॑तम॒ग्निं। पु॒रोहि॑त॒मिति॑पु॒रःऽहि॑तं। अ॒ग्निन्नरः॑। नर॑स्त्रिषध॒स्ते। त्रि॒ष॒ध॒स्तेसं। त्रि॒ष॒ध॒स्तइति॑त्रि॒ऽस॒ध॒स्ते। समी॑धिरे। ई॒धि॒रइती॑धिरे॥ इन्द्रे॑णदे॒वैः। दे॒वैस्स॒रथं॑। स॒रथं॒सः। स॒रथ॒मिति॑स॒ऽरथं॑। सब॒र्हिषि॑। ब॒र्हिषि॒सीद॑त्। सीद॒न्नि। निहोता॑। होता॑य॒जथा॑य। य॒जथा॑यसु॒क्रतुः॑। सु॒क्रतु॒रिति॑सु॒ऽक्रतुः॑॥  
असं॑मृष्टोजायसे। असं॑मृष्ट॒इत्यसं॑ऽमृष्टः। जा॒य॒से॒मा॒त्रोः। मा॒त्रोश्शुचिः॑। शुचि॑र्म॒न्द्रः। म॒न्द्रःक॒विः। क॒विरुत्। उद॑तिष्ठः। अ॒ति॒ष्ठो॒वि॒वस्व॑तः। वि॒वस्व॑त॒इति॑वि॒वस्व॑तः॥ घृ॒तेन॑त्वा। त्वा॒व॒र्ध॒य॒न्। व॒र्ध॒य॒न्न॒ग्ने॒। अ॒ग्न॒आ॒हु॒त॒। आ॒हु॒त॒धू॒मः। आ॒हु॒तेत्या॑ऽहुत। धू॒मस्ते॑। ते॒के॒तुः। के॒तुर॑भवत्। अ॒भ॒व॒द्दि॒वि। दि॒विश्रि॒तः। श्रि॒तइति॑श्रि॒तः॥  
अ॒ग्निर्नः॑। नो॒य॒ज्ञं। य॒ज्ञमुप॑। उप॑वेतु। वे॒तु॒सा॒धु॒या। सा॒धु॒याग्निं। सा॒धु॒येति॑सा॒धु॒ऽया। अ॒ग्निन्नरः॑। नरो॒वि। विभ॑रन्ते। भ॒र॒न्ते॒गृ॒हेगृ॑हे। गृ॒हेगृ॑ह॒इति॑गृ॒हेऽगृ॑हे॥ अ॒ग्निर्दू॒तः। दू॒तोअ॑भवत्। अ॒भ॒व॒ध्द॒व्य॒वाह॑नः। ह॒व्य॒वाह॑नो॒ग्निं। ह॒व्य॒वाह॑न॒इति॑ह॒व्य॒ऽवाह॑नः। अ॒ग्निंवृ॑णा॒नः। वृ॒णा॒नावृ॑णते। वृ॒ण॒ते॒क॒विक्र॑तुं। क॒विक्र॑तु॒मिति॑क॒विऽक्र॑तुं॥  
तुभ्ये॒दं। इ॒दम॑ग्ने। अ॒ग्ने॒मधु॑मत्तमं। मधु॑मत्तमं॒वचः॑। मधु॑मत्तम॒मिति॒मधु॑मत्ऽतमं। वच॒स्तुभ्यं॑। तुभ्यं॑मनी॒षा। म॒नी॒षाइ॒यं। इ॒यम॑स्तु। अ॒स्तु॒शं। शंहृ॒दे। हृ॒दइति॑हृ॒दे॥ त्वाङ्गिरः॑। गिर॒स्सिन्धु॑मिव। सिन्धु॑मिवा॒वनीः॑। सिन्धु॑मि॒वेति॒सिन्धुं॑ऽइव। अ॒वनी॑र्म॒हीः। म॒हीरापृ॑णन्ति। आपृ॑णन्ति। पृ॒ण॒न्ति॒शव॑सा। शव॑साव॒र्धय॑न्ति। व॒र्धय॑न्तिच। चेति॑च॥  
त्वाम॑ग्ने। अ॒ग्ने॒अङ्गि॑रसः। अङ्गि॑रसो॒गुहा॑। गुहा॑हि॒तं। हि॒तमनु॑। अन्व॑विन्दन्। अ॒वि॒न्द॒च्छि॒श्रि॒या॒णं। शि॒श्रि॒या॒णंवने॑वने। वने॑वन॒इति॒वने॑ऽवने॥ सजा॑यसे। जा॒य॒से॒म॒थ्यमा॑नः। म॒थ्यमा॑न॒स्सहः॑। सहो॑म॒हत्। म॒हत्त्वां। त्वामा॑हुः। आ॒हु॒स्सह॑सः। सह॑सःपु॒त्रं। पु॒त्रम॑ङ्गिरः। अं॒ङ्गि॒र॒इत्य॑ङ्गिरः॥ 3॥  
