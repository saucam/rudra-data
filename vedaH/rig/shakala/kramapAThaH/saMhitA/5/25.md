

  
अच्छा॑वः। वो॒अ॒ग्निं। अ॒ग्निमव॑से। अव॑सेदे॒वं। दे॒वङ्गा॑सि। गा॒सि॒सः। सनः॑। नो॒वसुः॑। वसु॒रिति॒वसुः॑॥ रास॑त्पु॒त्रः। पु॒त्रऋ॑षू॒णां। ऋ॒षू॒णामृ॒तवा॑। ऋ॒तावा॑पर्षति। ऋ॒तवेत्यृ॒तऽवा॑। प॒र्षि॒ति॒द्वि॒षः। द्वि॒षइति॑द्वि॒षः॥  
सहि। हिस॒त्यः। स॒त्योयं। यम्पूर्वे॑। पूर्वे॑चित्। चि॒द्दे॒वासः॑। दे॒वास॑श्चित्। चि॒द्यं। यमी॑धि॒रे। ई॒धि॒रइती॑धि॒रे॥ होता॑रम्म॒न्द्रजि॑ह्वं। म॒न्द्रजि॑ह्व॒मित्। म॒न्द्रजि॑ह्व॒मिति॑म॒न्द्रऽजि॑ह्वं। इ॒त्सु॒दी॒तिभिः॑। सु॒दी॒तिभि॑र्वि॒भाव॑सुं। सु॒दी॒तिभि॒रिति॑सु॒दी॒तिऽभिः॑। वि॒भाव॑सु॒मिति॑वि॒भाऽव॑सुं।  
सनः॑। नो॒धी॒ती। धी॒तीवरि॑ष्ठया। वरि॑ष्ठया॒श्रेष्ठ॑या। श्रेष्ठ॑याच। च॒सु॒म॒त्या। सु॒म॒त्येति॑सु॒ऽम॒त्या॥ अग्ने॑रा॒यः। रा॒योदि॑दीहि। दि॒दी॒हि॒नः॒। नः॒सु॒वृ॒क्ति॒भिः। सु॒वृ॒क्तिभि॑र्वरेण्य। सु॒वृ॒क्ति॒भि॒रिति॑सु॒वृ॒क्तिऽभिः॑। व॒रे॒ण्येति॑वरेण्य॥  
अ॒ग्निर्दे॒वेषु॑। दे॒वेषु॑राजति। रा॒ज॒त्य॒ग्निः। अ॒ग्निर्मर्ते॑षु। मर्ते॑ष्वावि॒शन्। आ॒वि॒शन्नित्या॒ऽवि॒शन्॥ अ॒ग्निर्नः॑। नो॒ह॒व्य॒वाह॑नः। ह॒व्य॒वाह॑नो॒ग्निं। अ॒ग्निन्धी॒भिः। धी॒भिस्स॑पर्यत। स॒प॒र्यतेति॑सपर्यत॥  
अ॒ग्निस्तु॒विश्र॑वस्तमं। तु॒विश्र॑वस्तमन्तु॒विब्र॑ह्माणं। तु॒विश्र॑वस्तम॒मिति॑तु॒विश्र॑वःऽतमं। तु॒विब्र॑ह्माणमुत्त॒मं। तु॒विब्र॑ह्माण॒मिति॑तु॒विऽब्र॑ह्माणं। उ॒त्त॒ममित्यु॑त्ऽत॒मं॥ अ॒तूर्तं॑श्राव॒यत्प॑तिं। श्रा॒व॒यत्प॑तिम्पु॒त्रं। श्रा॒व॒यत्प॑ति॒मिति॑श्रा॒व॒यत्ऽप॑तिं। पु॒त्रन्द॑दाति। द॒दा॒ति॒दा॒शुषे॑। दा॒शुष॒इति॑दा॒शुषे॑॥ 17॥  
अ॒ग्निर्द॑दाति। द॒दा॒ति॒सत्प॑तिं। सत्प॑तिंसा॒साह॑। सत्प॑ति॒मिति॒सत्ऽप॑तिं। सा॒साह॒यः। स॒सहेति॑स॒सह॑। योयु॒धा। यु॒धानृभिः॑। नृभि॒रिति॒नृऽभिः॑॥ अ॒ग्निरत्यं॑। अत्यं॑रघु॒ष्यदं॑। र॒घु॒ष्यदं॒जेता॑रं। र॒धु॒स्यद॒मिति॑र॒घु॒ऽस्यदं॑। जेता॑र॒मप॑राजितं। अप॑राजित॒मित्यप॑राऽजितं।  
यद्वाहि॑ष्ठं। वाहि॑ष्ठं॒तत्। तद॒ग्नये॑। अ॒ग्नये॑बृ॒हद॑र्च। अ॒र्च॒वि॒भा॒व॒सो॒। वि॒भा॒व॒सो॒इति॑विभाऽवसो॥ महि॑षीव॒त्वत्। महि॑षीवेति॒महि॑षीऽइव। त्वद्र॒यिः। र॒यिस्त्वत्। त्वद्वाजाः॑। वाजा॒उत्। उदी॑रते। ई॒र॒त॒इती॑रते॥  
तव॑द्यु॒मन्तः॑। द्यु॒मन्तो॑अ॒र्चयः॑। द्यु॒मन्त॒इति॑द्यु॒ऽमन्तः॑। अ॒र्चयो॒ग्रावे॑व। ग्रावे॑वोच्यते। ग्रावे॒वेति॒ग्रावा॑ऽइव। उ॒च्य॒ते॒बृ॒हत्। बृ॒हदिति॑बृ॒हत्॥ उ॒तोते॑। उ॒तोइत्यु॒तो। ते॒त॒न्य॒तुः। त॒न्य॒तुर्य॑था। य॒था॒स्वा॒नः। स्वा॒नोअ॑र्त। अ॒र्त॒त्मना॑। त्मना॑दि॒वः। दि॒वइति॑दि॒वः॥  
ए॒वाअ॒ग्निं। अ॒ग्निंव॑सू॒यवः॑। व॒सू॒यव॑स्सहसा॒नं। व॒सु॒यव॒इति॑व॒सु॒ऽयवः॑। स॒ह॒सा॒नंव॑वन्दिम। व॒व॒न्दिमेति॑ववन्दिम॥ सनः॑। नो॒विश्वाः॑। विश्वा॒अति॑। अति॒द्विषः॑। द्विषः॒पर्ष॑त्। पर्ष॑न्ना॒वेव॑। ना॒वेव॑सु॒क्रतुः॑। ना॒वेवेति॑ना॒वाऽइ॑व। सु॒क्रतु॒रिति॑सु॒ऽक्रतुः॑॥ 18॥  
