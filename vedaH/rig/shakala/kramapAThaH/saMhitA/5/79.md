

  
म॒हेनः॑। नो॒अ॒द्य। अ॒द्यबो॑धय। बो॒ध॒य॒उषः॑। उषो॑रा॒ये। रा॒येदि॒वित्म॑ती। दि॒वित्म॒तीति॑दि॒वित्म॑ती॥ यथा॑चित्। चि॒न्नः॒। नो॒अबो॑धयः। अबो॑धयस्स॒त्यश्र॑वसि। स॒त्यश्र॑वसिवा॒य्ये। स॒त्यश्र॑व॒सीति॑स॒त्यऽश्र॑वसि। वा॒य्येसुजा॑ते। सुजा॑ते॒अश्व॑सूनृते। सुजा॑त॒इति॒सुऽजा॑ते। अश्व॑सूनृत॒इत्यश्व॑ऽसूनृते॥  
यासु॑नी॒थे। सु॒नी॒थेशौ॑चद्र॒थे। सु॒नी॒थइति॑सु॒ऽनी॒थे। शौ॒च॒द्र॒थेवि। शौ॒च॒द्र॒थइति॑शौ॒च॒त्ऽर॒थे। व्यौच्छः॑। औच्छो॑दुहितः। दु॒हि॒त॒र्दि॒वः॒। दि॒व॒इति॑दिवः॥ सावि। व्यु॑च्च। उ॒च्छ॒सही॑यसी। सही॑यसीस॒त्यश्र॑वसि। स॒त्यश्र॑वसिवा॒य्येसुजा॑ते॒अश्व॑सूनृते॥  
सानः॑। नो॒अ॒द्य। अ॒द्याभ॒रद्व॑सुः। आभ॒रद्व॑सु॒र्वि। आभ॒रद्व॑सु॒रित्या॑भ॒रत्ऽव॑सुः। व्यु॑च्छ। उ॒च्छा॒दु॒हि॒तः॒। दु॒हि॒त॒र्दि॒वः॒। दि॒व॒इति॑दिवः॥ योवि। व्यौच्छः॑। औच्छ॒स्सही॑यसि। सही॑यसिस॒त्यश्र॑वसि। स॒त्यश्र॑वसिवा॒य्येसुजा॑ते॒अश्व॑सूनृते॥  
अ॒भिये। येत्वा॑। त्वा॒वि॒भा॒व॒रि॒। वि॒भा॒व॒रि॒स्तोमैः॑। वि॒भा॒व॒रीति॑विऽभावरि। स्तोमै॑गृणन्ति। गृ॒ण॒न्ति॒वह्न॑यः। वह्न॑य॒इति॒वह्न॑यः॥ म॒घैर्म॑घोनि। म॒घो॒नि॒सु॒श्रियः॑। सु॒श्रियो॒दाम॑न्वन्तः। सु॒श्रिय॒इति॑सु॒ऽश्रियः॑। दाम॑न्वन्तस्सुरा॒तयः॑। दाम॑न्वन्त॒इति॒दाम॑न्ऽवन्तः। सुरा॑तय॒स्सुजा॑ते। सुरा॑तय॒इति॒सुऽरा॑तयः। सुजा॑ते॒अश्व॑सूनृते॥  
यच्छि॒ध्दिते॑ग॒णाः। ग॒णाइ॒मे। इ॒मेछ॒दय॑न्ति। छ॒दय॑न्तिम॒घत्त॑ये। म॒घत्त॑य॒इति॑म॒घत्त॑ये॥ परि॑चित्। चि॒द्वष्ट॑यः। वष्ट॑योदधुः। द॒धु॒र्दद॑तः। दद॑तो॒राधः॑। राधो॒अह्र॑यं। अह्र॑यं॒सुजा॑ते। सुजा॑ते॒अश्व॑सूनृते॥ 21॥  
ऐषु॑धाः। धा॒वी॒रव॑त्। वी॒रव॒द्यशः॑। वी॒रव॒दिति॑वी॒रऽव॑त्। यश॒उषः॑। उषो॑मघोनि। म॒घो॒नि॒सू॒रिषु॑। सू॒रिष्विति॑सू॒रिषु॑॥ येनः॑। नो॒राधां॑सि। राधां॒स्यह्र॑या। अह्र॑याम॒घवा॑नः। म॒घवा॑नो॒अरा॑सत। म॒घवा॑न॒इति॑म॒घऽवा॑नः। अरा॑सत॒सुजा॑ते। सुजा॑ते॒अश्व॑सूनृते॥  
तेभ्यो॑द्यु॒म्नं। द्यु॒म्नम्बृ॒हत्। बृ॒हद्यशः॑। यश॒उषः॑। उषो॑मघोनि। म॒घो॒न्याव॑ह। आव॑ह। व॒हेति॑वह॥ येनो॒राधां॒स्यश्व्या॑। अश्व्या॑ग॒व्या। ग॒व्याभज॑न्त। भज॑न्तसू॒रयः॑। सू॒रय॒स्सुजा॑ते। सुजा॑ते॒अश्व॑सूनृते॥  
उ॒तनः॑। नो॒गोम॑तीः। गोम॑ती॒रिषः॑। गोम॑ती॒रिति॒गोऽम॑तीः। इष॒आव॑ह। आव॑ह। व॒हा॒दु॒हि॒तः॒। दु॒हि॒त॒र्दि॒वः॒। दि॒व॒इति॑दिवः॥ सा॒कंसूर्य॑स्य। सूर्य॑स्यर॒श्मिभिः॑। र॒श्मिभि॑श्शु॒क्रैः। र॒श्मिभि॒रिति॑र॒श्मिऽभिः॑। शु॒क्रैश्शोच॑द्भिः। शोच॑द्भिर॒र्चिभिः॑। शोच॑द्भि॒रिति॒शोच॑त्ऽभिः। अ॒र्चिभि॒स्सुजा॑ते। अ॒र्चिभि॒रित्य॒र्चिऽभिः॑। सुजा॑ते॒अश्व॑सूनृते॥  
व्यु॑च्छ। उ॒च्छा॒दु॒हि॒तः॒। दु॒हि॒त॒र्दि॒वः॒। दि॒वो॒मा। माचि॒रं। चि॒रन्त॑नुथाः। त॒नु॒था॒अपः॑। अप॒इत्यपः॑॥ नेत्। इत्वा॑। वा॒स्ते॒नं। स्ते॒नंयथा॑। यथा॑रि॒पुं। रि॒पुन्तपा॑ति। तपा॑ति॒सूरः॑। सूरो॑अ॒र्चिषा॑। अ॒र्चिषा॒सुजा॑ते। सुजा॑ते॒अश्व॑सूनृते॥  
ए॒ताव॒द्वा। वेदु॑। इदु॑षः। उ॒ष॒स्त्वं। त्वम्भूयः॑। भूयो॑वा। वा॒दातु॑। दातु॑मर्हसि। अ॒र्ह॒सीत्य॑र्हसि॥ यास्तो॒तृभ्यः॑। स्तो॒तृभ्यो॑विभावरि। स्तो॒तृभ्य॒इति॑स्तो॒तृऽभ्यः॑। वि॒भा॒व॒र्यु॒च्छन्ती॑। वि॒भा॒व॒रीति॑विभाऽवरि। उ॒च्छन्ती॒न। नप्र॒मीय॑से। प्र॒मीय॑से॒सुजा॑ते। प्र॒मीय॑स॒इति॑प्र॒ऽमीय॑से। सुजा॑ते॒अश्व॑सूनृते॥ 22॥  
