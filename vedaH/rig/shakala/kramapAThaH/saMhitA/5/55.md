

  
प्रय॑ज्यवोमरुतः। प्र॒य॒ज्य॒व॒इति॑प्रऽयज्यवः। म॒रु॒तो॒भ्राज॑दृष्टयः। भ्राज॑दृष्टयोबृ॒हत्। भ्राज॑दृष्टय॒इति॒भ्राज॑त्ऽऋष्टयः। बृ॒हद्वयः॑। वयो॑दधिरे। द॒धि॒रे॒रु॒क्मव॑क्षसः। रु॒क्मव॑क्षस॒इति॑रु॒क्मऽव॑क्षसः॥ ईय॑न्ते॒अश्वैः॑। अश्वै॑स्सु॒यमे॑भिः। सु॒यमे॑भिरा॒शुभिः॑। सु॒यमे॑भि॒रिति॑सु॒ऽयमे॑भिः। आ॒शुभि॒श्शुभं॑। शुभं॑या॒तां। या॒तमव॑। अव॒रथाः॑। रथा॑अवृत्सत। अ॒वृ॒त्सतेत्य॑वृत्सत॥  
स्व॒यन्द॑धिध्वे। द॒धि॒ध्वे॒तवि॑षीं। तवि॑षीं॒यथा॑। यथा॑वि॒द। वि॒दबृ॒हत्। बृ॒हन्म॑हान्तः। म॒हा॒न्त॒उ॒र्वि॒या। उ॒र्वि॒यावि। विरा॑जथ। रा॒ज॒थेति॑राजथ॥ उ॒तान्तरि॑क्षं। अ॒न्तरि॑क्षम्ममिरे। म॒मि॒रे॒वि। व्योज॑सा। ओज॑सा॒शुभं॑। शुभं॑या॒तामनु॒रथा॑अवृत्सत॥  
सा॒कञ्जा॒ताः। जा॒तास्सु॒भ्वः॑। सु॒भ्व॑स्सा॒कं। सा॒कमु॑क्षि॒ताः। उ॒क्षि॒ताश्रि॒ये। श्रि॒येचि॑त्। चि॒दाप्र॑त॒रं। आप्र॑त॒रं। प्र॒त॒रंवा॑वृधुः। प्र॒त॒रमिति॑प्र॒ऽत॒रं। वा॒वृ॒धुर्नरः॑। व॒वृ॒धुरिति॑व॒वृ॒धुः। नर॒इति॒नरः॑॥ वि॒रो॒किण॒स्सूर्य॑स्येव। वि॒रो॒किण॒इति॑वि॒ऽरो॒किणः॑। सूर्य॑स्येवर॒श्मयः॑। सूर्य॑स्ये॒वेति॒सूर्य॑स्यऽइव। र॒श्मय॒श्शुभं॑। शुभं॑या॒तामनु॒रथा॑अवृत्सत॥  
आ॒भू॒षेण्यं॑वः। आ॒भू॒षेण्य॒मित्या॒ऽभू॒षेण्यं॑। वो॒म॒रु॒तः॒। म॒रु॒तो॒म॒हि॒त्व॒नं। म॒हि॒त्व॒नन्दि॑दृ॒क्षेण्यं॑। म॒हि॒त्व॒नमिति॑म॒हि॒ऽत्व॒नं। दि॒दृ॒क्षेण्यं॒सूर्य॑स्येव। सूर्य॑स्येव॒चक्ष॑णं। सूर्य॑स्ये॒वेति॒सूर्य॑स्यऽइव। चक्ष॑ण॒मिति॒चक्ष॑णं॥ उ॒तोअ॒स्मान्। अ॒स्माँअ॑मृत॒त्वे। अ॒मृ॒त॒त्वेद॑धातन। द॒धा॒त॒नशुभं॑। शुभं॑या॒तामनु॒रथा॑अवृत्सत॥  
उदी॑रयथ। ई॒र॒य॒था॒म॒रु॒तः॒। म॒रु॒त॒स्स॒मु॒द्र॒तः॒। स॒मु॒द्र॒तो॒यू॒यं। यू॒यंवृ॒ष्टिं। वृ॒ष्टिंव॑र्षयथ। व॒र्ष॒य॒था॒पु॒री॒षि॒णः॒। पु॒री॒षिण॒इति॑पु॒री॒षिणः॑॥ नवः॑। वो॒द॒स्राः॒। द॒स्रा॒उप॑। उप॑दस्यन्ति। द॒स्य॒न्ति॒धे॒नवः॑। धे॒नव॒श्शुभं॑। शुभं॑या॒तामनु॒रथा॑अवृत्सत॥ 17॥  
यदश्वा॑न्। अश्वा॑न्धू॒र्षु। धू॒र्षुपृष॑तीः। धू॒स्स्विति॑धूः॒ऽसु। पृष॑ती॒रयु॑ग्ध्वं। अयु॑ग्ध्वंहिर॒ण्यया॑न्। हि॒र॒ण्यया॒न्प्रति॑। प्रत्यक्ता॑न्। अत्काँ॒अमु॑ग्ध्वं। अमु॑ग्ध्व॒मित्यमु॑ग्ध्वं॥ विश्वा॒इत्। इत्स्पृधः॑। स्पृधो॑मरुतः। म॒रु॒तो॒वि। व्य॑स्यथ। अ॒स्य॒थ॒शुभं॑। शुभं॑या॒तामनु॒रथा॑अवृत्सत॥  
नपर्व॑ताः। पर्व॑ता॒न। नन॒द्यः॑। न॒द्यो॑वरन्त। व॒र॒न्त॒वः॒। वो॒यत्र॑। यत्राचि॑ध्वं। अचि॑ध्वम्मरुतः। म॒रु॒तो॒गच्छ॑थ। गच्छ॒थेत्। इदु॒तत्। ऊँ॒इत्यूँ॑। तदिति॒तत्॥ उ॒तद्यावा॑पृथि॒वी। द्यावा॑पृथि॒वीया॑थन। द्यावा॑पृथि॒वीइति॒द्यावा॑पृथि॒वी। या॒थ॒ना॒परि॑। परि॒शुभं॑। शुभं॑या॒तामनु॒रथा॑अवृत्सत॥  
यत्पू॒र्व्यं। पू॒र्व्यम्म॑रुतः। म॒रु॒तो॒यत्। यच्च॑। च॒नूत॑नं। नूत॑नं॒यत्। यदु॒द्यते॑। उ॒द्यते॑वसवः। व॒स॒वो॒यत्। यच्च॑। च॒श॒स्य॒ते॒। श॒स्य॒त॒इति॑शस्यते॥ विश्व॑स्य॒तस्य॑। तस्य॑भवथ। भ॒व॒था॒नवे॑दसः। नवे॑दस॒श्शुभं॑। शुभं॑या॒तामनु॒रथा॑अवृत्सत॥  
मृ॒ळत॑नः। नो॒म॒रु॒तः॒। म॒रु॒तो॒मा। माव॑धिष्टन। व॒धि॒ष्ट॒ना॒स्मभ्यं॑। अ॒स्मभ्यं॒शर्म॑। शर्म॑बहु॒लं। ब॒हु॒लंवि। विय॑न्तन। य॒न्त॒नेति॑यन्तन॥ अधि॑स्तो॒त्रस्य॑। स्तो॒त्रस्य॑स॒ख्यस्य॑। स॒ख्यस्य॑गातन।गा॒त॒ना॒शुभं॑। शुभं॑या॒तामनु॒रथा॑अवृत्सत॥  
यू॒यम॒स्मान्। अ॒स्मान्न॑यथ। न॒य॒थ॒वस्यः॑। वस्यो॒अच्छ॑। अच्छा॒निः। निरं॑ह॒तिभ्यः॑। अं॒ह॒तिभ्यो॑मरुतः। अं॒ह॒तिभ्य॒इत्यं॑ह॒तिऽभ्यः॑। म॒रु॒तो॒गृ॒णा॒नाः। गृ॒णा॒ना॒इति॑गृ॒णा॒नाः॥ जु॒षध्व॑न्नः। नो॒ह॒व्यदा॑तिं। ह॒व्यदा॑तिंयजत्राः। ह॒व्यदा॑ति॒मिति॑ह॒व्यऽदा॑तिं। य॒ज॒त्रा॒श्शुभं॑। शुभं॑या॒तामनु॒रथा॑अवृत्सत॥ 18॥  
