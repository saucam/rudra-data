

  
अच्छा॑वद। व॒द॒त॒वसं॑। त॒वसं॑गी॒र्भिः। गी॒र्भिरा॒भिः। गी॒र्भिरिति॑गीः॒ऽभिः। आ॒भिस्तु॒हि। स्तु॒हिप॒र्य़न्यं॑। प॒र्जन्यं॒नम॑सा। नम॑साविवास। आवि॑वास। वि॒वा॒सेति॑विवास॥ कनि॑क्रदद्वृष॒भः। वृ॒ष॒भोजी॒रदा॑नुः। जी॒रदा॑नू॒रेतः॑। जी॒रदा॑नु॒रिति॑जी॒रऽदा॑नुः। रेतो॑दधाति। द॒धा॒त्योष॑धीषु। ओष॑धीषु॒गर्भं॑। गर्भ॒मिति॒गर्भं॑॥  
विवृ॒क्षान्ह॑न्ति। ह॑न्त्यु॒त। उ॒तह॑न्ति। ह॒न्ति॒र॒क्षसः॑। र॒क्षसो॒विश्वं॑। विश्वं॑बि॒भाय॑। बि॒भाय॒भुव॑नं। भुव॑नम्म॒हाव॑धात्। म॒हाव॑धा॒दिति॑म॒हाऽव॑धात्॥ उ॒ताना॑गाः। अना॑गाईषते। ई॒ष॒ते॒वृष्ण्या॑वतः। वृष्ण्या॑वतो॒यत्। वृष्ण्य॑वत॒इति॒वृष्ण्य॑ऽवतः। यत्प॒र्ज्यन्यः॑। प॒र्जन्य॑स्त॒नय॑न्। स्त॒नय॒न्हन्ति॑। हन्ति॑दु॒ष्कृतः॑। दु॒ष्कृत॒इति॑दुः॒ऽकृतः॑॥  
र॒थीव॒कश॑या। र॒थीवेति॑र॒थीऽइ॑व। कश॒याश्वा॑न्। अश्वा॑नभिक्षि॒पान्। अ॒भि॒क्षि॒पान्ना॒विः। अ॒भि॒क्षि॒पानित्य॑भि॒ऽक्षि॒पान्। आ॒विर्दू॒तान्। दू॒तान्कृ॑णुते। कृ॒णु॒ते॒व॒र्ष्या॑न्। व॒र्ष्याँ॒३॒॑अह॑। अहेत्यह॑॥ दू॒रात्सिं॒हस्य॑। सिं॒हस्य॑स्त॒नथाः॑। स्त॒नथा॒उत्। उदी॑रते। ई॒र॒ते॒यत्। यत्प॒र्जन्यः॑। प॒र्जन्यः॑कृणुते। कृ॒णु॒ते॒व॒र्ष्यं॑। व॒र्ष्यं॑१॒॑नभः॑। नभ॒इति॒नभः॑॥  
प्रवाताः॑। वाता॒वान्ति॑। वान्ति॑प॒तय॑न्ति। प॒तय॑न्तिवि॒द्युतः॑। वि॒द्युत॒उत्। वि॒द्युत॒इति॑वि॒ऽद्युतः॑। उदोष॑धीः। ओष॑धीर्जिहते। जि॒ह॒ते॒पिन्व॑ते। पिन्व॑ते॒स्वः॑। स्व॑१॒॑रिति॑स्वः॑॥ इरा॒विश्व॑स्मै। विश्व॑स्मै॒भुव॑नाय। भुव॑नायजायते। जा॒य॒ते॒यत्। यत्प॒र्जन्यः॑। प॒र्जन्यः॑पृथि॒वीं। पृ॒थि॒वींरेत॑सा। ऱेत॒साव॑ति। अव॒तीत्यव॑ति। ।  
यस्य॑व्र॒ते। व्र॒तेपृ॑थि॒वीं। पृ॒थि॒वीन्नन्न॑वीति। नन्न॑वीति॒यस्य॑। यस्य॑व्र॒ते। व्र॒तेश॒फव॑त्। श॒फव॒ज्जर्भु॑रीति। श॒फव॒दिति॑श॒फऽव॑त्। जर्भु॑री॒तीति॒जर्भु॑रीति॥ यस्य॑व्र॒ते। व्र॒तओष॑धीः। ओष॑धीर्वि॒श्वरू॑पाः। वि॒श्वरू॑पा॒स्सः। वि॒श्वरू॑पा॒इति॑वि॒श्वऽरू॑पाः। सनः॑। नः॒प॒र्जन्यः॑। प॒र्जन्य॒महि॑। महि॒शर्म॑। शर्म॑यच्छ। य॒च्छेति॑यच्छ॥ 27॥  
दि॒वोनः॑। नो॒वृ॒ष्टिं। वृ॒ष्टिम्म॑रुतः। म॒रु॒तो॒र॒री॒ध्वं॒। र॒री॒ध्वं॒प्र। प्रपि॑न्वत। पि॒न्व॒त॒वृष्णः॑। वृष्णो॒अश्व॑स्य। अश्व॑स्य॒धाराः॑। धारा॒इति॒धाराः॑॥ अ॒र्वाङ्गे॒तेन॑। ए॒तेन॑स्तनयि॒त्नुना॑। स्त॒न॒यि॒त्नुनेहि॑। एहि॑। इ॒ह्य॒पः। अ॒पोनि॑षि॒ञ्चन्। नि॒षि॒ञ्चन्नसु॑रः। नि॒सि॒ञ्च॒निति॑नि॒ऽसि॒ञ्च्न्। असु॑रःपि॒ता। पि॒तानः॑। न॒इति॑नः॥  
अ॒भिक्र॑न्द। क्र॒न्द॒स्त॒नय॑। स्त्न॒नय॒गर्भं॑। गर्भ॒माधाः॑। आधाः॑। अ॒धा॒उ॒द॒न्वता॑। उ॒द॒न्वता॒परि॑। उ॒द॒न्वतेत्यु॑द॒न्ऽवता॑। परि॑दीय। दी॒या॒रथे॑न। रथे॒नेति॒रथे॑न॥ दृतिं॒सु। सुक॑र्ष। क॒र्ष॒विषि॑तिं। विषि॑त॒न्य॑ञ्चं। विसि॑त॒मिति॒विऽसि॑तं। न्य॑ञ्चंस॒माः। स॒माभ॑वन्तु। भ॒व॒न्तू॒द्वतः॑। उ॒द्वतो॑निपा॒दाः। उ॒द्वत॒इत्यु॒त्ऽवतः॑। नि॒पा॒दाइति॑नि॒ऽपा॒दाः॥  
म॒हान्तं॒कोशं॑। कोश॒मुत्। उद॑च। अ॒चा॒नि। निषि॑ञ्च। सि॒ञ्च॒स्यन्द॑न्तां। स्यन्द॑ताङ्कु॒ल्याः। कु॒ल्याविषि॑ताः। विषि॑तापु॒रस्ता॑त्। विसि॒तेति॒विऽसि॑ताः। पु॒रस्ता॒दिति॑पु॒रस्ता॑त्॥ घृ॒तेन॒द्यावा॑पृथि॒वी। द्यावा॑पृथि॒वीवि। द्यावा॑पृथि॒वीइति॒द्यावा॑पृथि॒वी। व्यु॑न्धि। उ॒न्धि॒सु॒प्र॒पा॒णं। सु॒प्र॒पा॒णम्भ॑वतु। सु॒प्र॒पा॒नमिति॑सु॒ऽप्र॒पा॒नं। भ॒व॒त्व॒घ्न्याभ्यः॑। अ॒घ्न्याभ्य॒इत्य॒भ्न्याभ्यः॑॥  
यत्प॑र्जन्य। प॒र्ज॒न्य॒कनि॑क्रदत्। कनि॑क्रदत्स्त॒नय॑न्। स्त॒नय॒न्हन्ति॑। हन्ति॑दु॒ष्कृतः॑। दुः॒कृत॒इति॑दुः॒ऽकृतः॑॥ प्रती॒दं। इ॒दंविश्वं॑। विश्वं॑मोदते। मो॒द॒ते॒यत्। यत्किं। किञ्च॑। च॒पृ॒थि॒व्यां। पृ॒थि॒व्यामधि॑। अधीत्यधि॑॥  
अव॑र्षीर्व॒र्षं। व॒र्षमुत्। उदु॒षु। ऊँ॒इत्यूँ॑। सूगृ॑भाय। गृ॒भा॒याकः॑। अक॒र्धन्वा॑नि। धन्वा॒न्यत्ये॑त॒वै। अत्ये॑त॒वाउ॑। अत्ये॑त॒वाइत्यति॑ऽए॒त॒वै। ऊँ॒इत्यूँ॑॥ अजी॑जन॒ओष॑धीः। ओष॑धी॒र्भोज॑नाय। भोज॑नाय॒कं। कमु॒त। उ॒तप्र॒जाभ्यः॑। प्र॒जाभ्यो॑अविदः। प्र॒जाभ्य॒इति॑प्र॒ऽजाभ्यः॑। अ॒वि॒दो॒म॒नी॒षां। म॒नी॒षामिति॑म॒नी॒षां॥ 28॥  
