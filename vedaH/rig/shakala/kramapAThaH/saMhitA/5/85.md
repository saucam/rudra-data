

  
प्रस॒म्राजे॑। स॒म्राजे॑बृ॒हत्। स॒म्राज॒इति॑सं॒ऽराजे॑। बृ॒हद॑र्च। अ॒र्चा॒ग॒भी॒रं। ग॒भी॒रम्ब्रह्म॑। ब्रह्म॑प्रि॒यं। प्रि॒यंवरु॑णाय। वरु॑णायश्रु॒ताय॑। श्रु॒तायेति॑श्रु॒ताय॑॥ वियः। योज॒घान॑। ज॒घान॑शमि॒तेव॑। श॒मि॒तेव॒चर्म॑। श॒मि॒तेवेति॑श॒मि॒ताऽइ॑व। चर्मो॑प॒स्तिरे॑। उ॒प॒स्तिरे॑पृथि॒वीं। उ॒प॒स्तिर॒इत्यु॑प॒ऽस्तिरे॑। पृ॒थि॒वींसूर्या॑य। सूर्या॒येति॒सूर्या॑य॥  
वने॑षु॒वि। व्य१॒॑अ॒न्तरि॑क्षं। अ॒न्तरि॑क्षन्ततान। त॒ता॒न॒वाजं॑। वाज॒मर्व॑त्सु। अर्व॑त्सु॒पयः॑। अर्व॒त्स्वित्यर्व॑त्ऽसु। पय॑उ॒स्रिया॑सु। उ॒स्रिया॒स्वित्यु॒स्रिया॑सु॥ हृ॒त्सुक्रतुं॑। क्रतुं॒वरु॑णः। वरु॑णॊअ॒प्स्वः॑। अ॒प्स्व॑१॒॑अ॒ग्निं। अ॒प्स्वित्य॒प्ऽसु। अ॒ग्निन्दि॒वि। दि॒विसूर्यं॑। सूर्य॑मदधात्। अ॒द॒धा॒त्सोमं॑। सोम॒मद्रौ॑। अद्रा॒वित्यद्रौ॑॥  
नी॒चीन॑बारं॒वरु॑णः। नी॒चीन॑बार॒मिति॑नी॒चीन॑ऽबारं। वरु॑णः॒कव॑न्धं। कव॑न्धं॒प्र। प्रस॑सर्ज। स॒स॒र्ज॒रोद॑सी। रोद॑सीअ॒न्तरि॑क्षं। रोद॑सी॒इति॒रोद॑सी। अ॒न्तरि॑क्ष॒मित्य॒न्तरि॑क्षं॥ तेन॒विश्व॑स्य। विश्व॑स्य॒भुव॑नस्य। भुव॑नस्य॒राजा॑। राजा॒यवं॑। यव॒न्न। नवृ॒ष्टिः। वृ॒ष्टिर्वि। र्व्यु॑नत्ति। उ॒न॒त्ति॒भूम॑। भूमेति॒भूम॑॥  
उ॒नत्ति॒भूमिं॑। भूमिं॑पृथि॒वीं। पृ॒थि॒वीमु॒त। उ॒तद्यां। द्यांय॒दा। य॒दादु॒ग्धं। दु॒ग्धंवरु॑णः। वरु॑णॊ॒वष्टि॑। वष्ट्यात्। आदित्। इदितीत्॥ सम॒भ्रेण॑। अ॒भ्रेण॑वसत। व॒स॒त॒पर्व॑तासः। पर्व॑तासस्तविषी॒यन्तः॑। त॒वि॒षी॒यन्त॑श्रथयन्त। त॒वि॒षी॒यन्त॒इति॑त॒वि॒षीऽयन्तः॑। श्र॒थ॒य॒न्त॒वी॒राः। वी॒राइति॑वी॒राः॥  
इ॒मामू॒षु। ऊँ॒इत्यूँ॑। स्वा॑सु॒रस्य॑। आ॒सु॒रस्य॑श्रु॒तस्य॑। श्रु॒तस्य॑म॒हीं। म॒हीमा॒यां। मा॒यांवरु॑णस्य। वरु॑णस्य॒प्र। प्रवो॑चं। वो॒च॒मिति॑वोचं॥ माने॑नेवतस्थि॒मान्। त॒स्थि॒माँअ॒न्तरि॑क्षे। त॒स्थि॒मानिति॑त॒स्थि॒ऽमान्। अ॒न्तरि॑क्षे॒वि। वियः। योम॒मे। म॒मेपृ॑थि॒वीं। पृ॒थि॒वींसूर्ये॑ण। सूर्ये॒णॆति॒सूर्ये॑ण॥ 30॥  
इ॒मामू॒नु। ऊँ॒इत्यूँ॑। नुक॒वित॑मस्य। क॒वित॑मस्यमा॒यां। क॒वित॑म॒स्येति॑क॒विऽत॑मस्य। मा॒याम॒हीं। म॒हीन्दे॒वस्य॑। दे॒वस्य॒नकिः॑। नकि॒राद॑धर्ष। आद॑धर्ष। द॒ध॒र्षेति॑दधर्ष॥ एकं॒यत्। यदु॒द्ना। उ॒द्नान। नपृ॒णन्ति॑। पृ॒णन्त्येनीः॑। एनी॑रासि॒ञ्चतीः॑। आ॒सि॒ञ्चती॑र॒वन॑यः। आ॒सि॒ञ्चती॒रित्या॒ऽसि॒ञ्चतीः॑। अ॒वन॑यस्समु॒द्रं। स॒मु॒द्रमिति॑स॒मु॒द्रं॥  
अ॒र्य॒म्यं॑वरुण। व॒रु॒णमि॒त्र्यं॑। मि॒त्र्यं॑वा। वा॒सखा॑यं। सखा॑यंवा। वा॒सदं॑। सद॒मित्। इद्भ्रात॑रं। भ्रात॑रंवा। वेति॑वा॥ वे॒शंवा॑। वा॒नित्यं॑। नित्यं॑वरुण। व॒रु॒णार॑णं। अर॑णंवा। वा॒यत्। यत्सीं॑। सी॒मागः॑। आग॑श्चकृ॒म। च॒कृ॒माशि॒श्रथः॑। शि॒श्रथ॒स्तत्। तदि॒तत्॥  
कि॒त॒वासो॒यत्। यद्रि॑रु॒पुः। रि॒पुर्न। नदी॒वि। दी॒वियत्। यद्वा॑। वा॒घ। घा॒स॒त्यं। स॒त्यमु॒त। उ॒तयत्। यन्न। नवि॒द्म। वि॒द्मेति॑वि॒द्म॥ सर्वा॒ता। ताविष्य॑। विष्य॑शिथि॒रेव॑। शि॒थि॒रेव॑देव। शि॒थि॒रेवेति॑शि॒थि॒राऽइ॑व। दे॒वाध॑। अधा॑ते। ते॒स्या॒म॒। स्या॒म॒व॒रु॒ण॒। व॒रु॒ण॒प्रि॒यासः॑। प्रि॒यास॒इति॑प्रि॒यासः॑॥ 31॥  
