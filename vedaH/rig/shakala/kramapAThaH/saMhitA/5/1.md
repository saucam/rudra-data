

  
अबो॑ध्य॒ग्नि:। अ॒ग्निस्स॒मिधा॑। स॒मिधा॒जना॑नां। स॒मि॒धेति॑सं॒ऽइधा॑। जना॑नां॒प्रति॑। धे॒नुम्मि॑वाय॒तीं। धे॒नुमि॒वेति॑धे॒नुंऽइ॑व। आ॒य॒तीमु॒षासं॑। आ॒य॒तीमित्या॒ऽय॒तीं। उ॒ष॒समित्यु॒षसं॑॥ य॒ह्वाइ॑व॒प्र। य॒ह्वाइ॒वेति॑य॒ह्वा:ऽइ॑व। प्रव॒यां। व॒यामुत्। उज्जिहा॑ना:। जिहा॑ना॒:प्र। प्रभा॒नव॑:। भा॒नव॑स्सिस्रते। सि॒स्र॒ते॒नाकं॑। नाक॒मच्छ॑। अच्छेत्यच्छ॑॥  
अबो॑धि॒होता॑। होता॑य॒जथा॑य। य॒जथा॑यदे॒वान्। दे॒वानू॒र्ध्व:। ऊ॒र्ध्वोअ॒ग्नि:। अ॒ग्निस्सु॒मना॑:। सु॒मना॑:प्रा॒त:। सु॒मना॒इति॑सु॒ऽमना॑:। प्रा॒तर॑स्थात्। अ॒स्था॒दित्य॑स्थात्॥ समि॑ध्दस्य॒रुश॑त्। समि॑ध्द॒स्येति॒संऽइ॑ध्दस्य। रुश॑दर्शि॒पाज॑:। पाजो॑म॒हान्। म॒हान्दे॒व:। दे॒वस्तम॑स:। तम॑सो॒नि:। निर॑मोचि। अ॒मो॒चीत्य॑मोचि॥  
यदीं॑। ईं॒ग॒णस्य॑। ग॒णस्य॑रश॒नां। र॒श॒नामजी॑ग:। अजी॑ग॒श्शुचि॑:। अजी॑ग॒रित्यजी॑ग:। शुचि॑रङ्के। अ॒ङ्के॒शुचि॑भि:। शुचि॑भि॒र्गोभि॑:। शुचि॑भि॒रिति॒शुचि॑ऽभि:। गोभि॑र॒ग्नि:। अ॒ग्निरित्य॒ग्नि:॥ आद्दक्षि॑णा। दक्षि॑णायुज्यते। यु॒ज्य॒ते॒वा॒ज॒यन्ती॑। वा॒ज॒यन्त्यु॑त्ता॒नां। वा॒ज॒यन्तीति॑वा॒ज॒ऽयन्ती॑। उ॒त्ता॒नामू॒र्ध्व:। ऊ॒र्ध्वोअ॑धयत्। अ॒ध॒यज्जु॒हूभि॑:। जु॒हूभि॒रिति॑जु॒हूभि॑:॥  
अ॒ग्निमच्छ॑। अच्छा॑देवय॒तां। दे॒व॒य॒ताम्मनां॑सि। दे॒व॒य॒तामिति॑दे॒व॒ऽय॒तां। मनां॑सि॒चक्षूं॑षीव। चक्षूं॑षीव॒सूर्ये॑। चक्षूं॑षी॒वेति॒चक्षूं॑षिऽइव। सूर्ये॒सं। सञ्च॑रन्ति। च॒र॒न्तीति॑चरन्ति॥ यदीं॑। ईं॒सु॒वा॒ते॒। सु॒वा॒ते॒उ॒षसा॑। सु॒वा॒ते॒इति॑सुवाते। उ॒षसा॒विरू॑पे। विरू॑पेश्वे॒त:। विरू॑प॒इति॒विऽरू॑पे। श्वे॒तोवा॒जी। वा॒जीज॑यते। ज॒य॒ते॒अग्रे॑। अग्रे॒अह्नां॑। अह्ना॒मित्यह्नां॑॥  
जनि॑ष्ट॒हि। हिजेन्य॑:। जेन्यो॒अग्रे॑। अग्रे॒अह्नां॑। अह्नां॑हि॒त:। हि॒तोहि॒तेषु॑। हि॒तेष्व॑रु॒ष:। अ॒रु॒षोवने॑षु। वने॒ष्विति॒वने॑षु॥ दमे॑दमेस॒प्त। दमे॑दम॒इति॒दमे॑ऽदमे। स॒प्तरत्ना॑। रत्ना॒दधा॑न:। दधा॑नो॒ग्नि:। अ॒ग्निर्होता॑। होता॒नि। निष॑साद। स॒सा॒दा॒यजी॑यान्। यजी॑या॒निति॒यजी॑यान्॥  
अ॒ग्निर्होता॑। होता॒न्य॑सीदत्। असी॑द॒द्यजी॑यान्। यजी॑यानु॒पस्थे॑। उ॒पस्थे॑मा॒तु:। उ॒पस्थ॒इत्यु॒पऽस्थे॑। मा॒तुस्सु॑र॒भे। सु॒र॒भाउ॑लो॒के। ऊँ॒इत्यूँ॑। लो॒कइति॑लो॒के॥ युवा॑क॒वि:। क॒वि:पु॑रुनि॒ष्ठ:। पु॒रु॒नि॒ष्ठऋ॒तावा॑। पु॒रु॒नि॒स्थेति॑पु॒रु॒नि॒:ऽस्थ। ऋ॒तावा॑ध॒र्ता। ऋ॒तवेत्यृ॒तऽवा॑। ध॒र्ताकृ॑ष्टी॒नां। कृ॒ष्टी॒नामु॒त। उ॒तमध्ये॑। मध्य॑इ॒ध्द:। इ॒ध्दइती॒ध्द:॥ 12॥  
प्रणु। ऩुत्यं। त्यंविप्रं॑। विप्र॑मध्व॒रेषु॑। अ॒ध्व॒रेषु॑सा॒धुं। सा॒धुम॒ग्निं। अ॒ग्निहोता॑रं। होता॑रमीळते। ई॒ळ॒ते॒न॒मो॑भि:। नमो॑भि॒रिति॒नम॑:ऽभि:॥ आय:। यस्त॒तान॑। त॒तान॒रोद॑सी। रोद॑सीऋ॒तेन॑। रोद॑सी॒इति॒रोद॑सी। ऋ॒तेन॒नित्यं॑। नित्यं॑मृजन्ति। मृ॒ज॒न्ति॒वा॒जिनं॑। वा॒जिनं॑घृ॒तेन॑। घृ॒तेनेति॑घृ॒तेन॑॥  
मा॒र्जा॒ल्यो॑मृज्यते। मृ॒ज्य॒ते॒स्वे। स्वेदमू॑ना:। दमू॑ना:कविप्रश॒स्त:। क॒वि॒प्र॒श॒स्तोअति॑थि:। क॒वि॒प्र॒श॒स्तइति॑क॒वि॒ऽप्र॒श॒स्त:। अति॑थिश्शि॒व:। शि॒वोन॑:। न॒इति॑न:॥ स॒हस्र॑शृङ्गोवृष॒भ:। स॒हस्र॑शृङ्ग॒इति॑स॒हस्र॑ऽशृङ्ग:। वृ॒ष॒भस्तदो॑जा:। तदो॑जा॒विश्वा॑न्। तदो॑जा॒इति॒तत्ऽओ॑जा:। विश्वाँ॑अग्ने। अ॒ग्ने॒सह॑सा। सह॑सा॒प्र। प्रासि॑। अ॒स्य॒न्यान्। अ॒न्यानित्य॒न्यान्॥  
प्रस॒द्य:। स॒द्योअ॑ग्ने। अ॒ग्ने॒अति॑। अत्ये॑षि। ए॒ष्य॒न्यान्। अ॒न्याना॒वि:। आ॒विर्यस्मै॑। यस्मै॒चारु॑तम:। चारु॑तमोब॒भूथ॑। चारु॑तम॒इति॒चारु॑ऽतम:। ब॒भूथेति॑ब॒भूथ॑॥ ई॒ळेण्यो॑वपु॒ष्य॑:। व॒पु॒ष्यो॑वि॒भावा॑। वि॒भावा॑प्रि॒य:। वि॒भावेति॑वि॒ऽभावा॑। प्रि॒योवि॒शां। वि॒शामति॑थि:। अथि॑ति॒र्मानु॑षीणां। मानु॑षीणा॒मिति॒मानु॑षीणां॥  
तुभ्यं॑भरन्ति। भ॒र॒न्ति॒क्षि॒तय॑:। क्षि॒तयो॑यविष्ठ। य॒वि॒ष्ठ॒ब॒लिं। ब॒लिम॑ग्ने। अ॒ग्ने॒अन्ति॑त:। अन्ति॑त॒ओत। ओत। उ॒तदू॒रात्। दू॒रादिति॑दू॒रात्॥ आबन्दि॑ष्ठस्य। बन्दि॑ष्ठस्यसुम॒तिं। सु॒म॒तिञ्चि॑किध्दि। सु॒म॒तिमिति॑सु॒ऽम॒तिं। चि॒कि॒ध्दि॒बृ॒हत्। बृ॒हत्ते॑। ते॒अ॒ग्ने॒। अ॒ग्ने॒महि॑। महि॒शर्म॑। शर्म॑भ॒द्रं। भ॒द्रमिति॑भ॒द्रं॥  
आद्य। अ॒द्यरथं॑। रथं॑भानुम:। भा॒नु॒मो॒भा॒नु॒मन्तं॑। भा॒नु॒मइति॑भा॒नु॒ऽम:। भा॒नु॒मन्त॒मग्ने॑। भा॒नु॒मन्त॒मिति॑भा॒नु॒ऽमन्तं॑। अग्ने॒तिष्ठ॑। तिष्ठ॑यज॒तेभि॑:। य॒ज॒तेभि॒सम॑न्तं। सम॑न्त॒मिति॒संऽअ॑न्तं॥ वि॒द्वान्प॑थी॒नां। प॒थी॒नामु॒रु। उ॒र्व॑१॒॑अ॒न्तरि॑क्षं। अ॒न्तरि॑क्षमे॒ह। एह। इ॒हदे॒वान्। दे॒वान्ह॑वि॒रद्या॑य। ह॒वि॒रद्या॑यवक्षि। ह॒वि॒रद्या॒येति॑ह॒वि॒:ऽअद्या॑य। व॒क्षीति॑वक्षि॥  
अवो॑चामक॒वये॑। क॒वये॒मेध्या॑य। मेध्या॑य॒वच॑:। वचो॑व॒न्दारु॑। व॒न्दारु॑वृष॒भाय॑। वृ॒ष॒भाय॒वृष्णे॑। वृष्ण॒इति॒वृष्णॆ॑॥ गवि॑ष्ठि॒रोनम॑सा। नम॑सा॒स्तोमं॑। स्तोम॑म॒ग्नौ। अ॒ग्नौदि॒वी॑व। दि॒वी॑वरु॒क्मं। दि॒वीवेति॑दि॒विऽइ॑व। रु॒क्ममु॑रु॒व्यञ्चं॑। उ॒रु॒व्यञ्च॑मश्रेत्। उ॒रु॒व्यञ्च॒मित्यु॑रु॒ऽव्यञ्चं॑। अ॒श्रे॒दित्य॑श्रेत्॥ 13॥  
