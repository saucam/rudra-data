

  
अ॒ग्निन्तं। तम्म॑न्ये। म॒न्ये॒य:। योवसु॑:। वसु॒रस्तं॑। अस्तं॒यं। यंयन्ति॑। यन्ति॑धे॒नव॑:। धे॒नव॒इति॑धे॒नव॑:॥ अस्त॒मर्व॑न्त:। अर्व॑न्तोवा॒जिन॑:। वा॒जिन॒इषं॑। इषं॑स्तो॒तृभ्य॑:। स्तो॒तृभ्य॒आभ॑र। स्तो॒तृभ्य॒इति॑स्तो॒तृऽभ्य॑:। आभ॑र। भ॒रेति॑भर॥  
सोअ॒ग्नि:। अ॒ग्निर्यः। योवसु॑:। वसु॑र्गृ॒णॆ। गृ॒णेसं। संयं। यमा॒यन्ति॑। आ॒यन्ति॑धे॒नव॑:। आ॒यन्तीत्या॒ऽयन्ति॑। धे॒नव॒इति॑धे॒नव॑:॥ सम॑र्वन्त:। अर्व॑न्तोरघु॒द्रव॑:। रघु॒द्रव॒स्सं। रघु॒द्रुव॒इति॑र॒घु॒ऽद्रुव॑:। संसु॑जा॒त:। सु॒जा॒तस्सू॒रय॑:। सु॒जा॒तइति॑सु॒ऽजा॒त:। सू॒रय॒इषं॑। इषं॑स्तो॒तृभ्य॒आभ॑र॥  
अ॒ग्निर्हि। हि॒वा॒जिनं॑। वा॒जिनं॑वि॒शे। वि॒शेददा॑ति। ददा॑तिवि॒श्वच॑र्षणि:। वि॒श्वच॑र्षणि॒रिति॑वि॒श्वऽच॑र्षणि:॥ अ॒ग्नीरा॒ये। रा॒येस्वा॒भुवं॑। स्वा॒भुवं॒स:। स्वा॒भुव॒मिति॑सु॒ऽआ॒भुवं॑। सप्री॒त:। प्री॒तोयाति॑। याति॒वार्यं॑। वार्य॒मिषं॑। इषं॑स्तो॒तृभ्य॒आभ॑र॥  
आते॑। ते॒अ॒ग्ने॒। अ॒ग्न॒इ॒धी॒म॒हि॒। इ॒धी॒म॒हि॒द्यु॒मन्तं॑। द्यु॒मन्तं॑देव। द्यु॒मन्त॒मिति॑द्यु॒ऽमन्तं॑। दे॒वाजरं॑। अ॒जर॒मित्य॒जरं॑॥ यध्द॑। ह॒स्या। स्याते॑। ते॒पनी॑यसी। पनी॑यसीस॒मित्। स॒मिद्दी॒दय॑सि। स॒मिदिति॑सं॒ऽइत्। दी॒दय॑सि॒द्यवि॑। द्यवीषं॑। इषं॑स्तो॒तृभ्य॒आभ॑र॥  
आते॑अग्नऋ॒चा। ऋ॒चाह॒वि:। ह॒विश्शुक्र॑स्य। शुक्र॑स्यशोचिष:। शो॒चि॒ष॒स्प॒ते॒। प॒त॒इति॑पते॥ सुश्च॑न्द्रदस्म। सु॒च॒न्द्रेति॑सुऽचन्द्र। द॒स्म॒वि॒स्पते॑। वि॒स्प॒ते॒ह॒व्य॒वाट्। ह॒व्य॒वाट्तुभ्यं॑। हव्य॒वाळिति॑ह॒व्य॒ऽवाट्। तुभ्यं॑हूयते। हू॒य॒त॒इषं॑। इषं॑स्तो॒तृभ्य॒आभ॑र॥ 22॥  
प्रोत्ये। प्रोइति॒प्रो। त्येअ॒ग्नयः॑। अ॒ग्नयो॒ग्निषु॑। अ॒ग्निषु॒विश्वं॑। विश्वं॑पुष्यन्ति। पु॒ष्य॒न्ति॒वार्यं॑। वार्य॒मिति॒वार्यं॑॥ तेहि॑न्विरे। हि॒न्वि॒रे॒ते। तइ॑न्विरे। इ॒न्वि॒रे॒ते। तेइ॑षण्यन्ति। इ॒ष॒ण्य॒न्त्या॒नु॒षक्। आ॒नु॒षगिषं॑। इषं॑स्तो॒तृभ्य॒आभ॑र॥  
तव॒त्ये। त्येअ॑ग्ने। अ॒ग्ने॒अ॒र्चय॑:। अ॒र्चयो॒महि॑। महि॒व्राध॑न्त। व्राध॑न्तवा॒जिन॑:। वा॒जिन॒इति॑वा॒जिन॑:॥ येपत्व॑भि:। पत्व॑भिश्श॒फानां॑। श॒फानां॑व्र॒जा। व्र॒जाभु॒रन्त॑। भु॒रन्त॒गोनां॑। गोना॒मिषं॑। इषं॑स्तो॒तृभ्य॒आभ॑र॥  
नवा॑न:। नो॒अ॒ग्ने॒। अ॒ग्न॒आभ॑र। आभ॑र। भ॒र॒स्तो॒तृभ्य॑:। स्तो॒तृभ्य॑स्सुक्षि॒ती:। स्तो॒तृभ्य॒इति॑स्तो॒तृऽभ्य॑:। सु॒क्षि॒तीरिष॑:। सु॒क्षि॒तीरिति॑सु॒ऽक्षि॒ती:। इष॒इतीष॑:॥ तेस्या॑म। स्या॒म॒ये। यआ॑नृ॒चु:। आ॒नृ॒चुस्त्वादू॑तस:। त्वादू॑तासो॒दमे॑दमे। त्वादू॑तास॒इति॒त्वाऽदू॑तास:। दमे॑दम॒इषं॑। दमे॑दम॒इति॒दमे॑ऽदमे। इषं॑स्तो॒तृभ्य॒आभ॑र॥  
उ॒भेसु॑श्चन्द्र। उ॒भेइत्यु॒भे। सु॒श्च॒न्द्र॒स॒र्पिष॑:। सु॒च॒न्द्रेति॑सु॒ऽच॒न्द्र॒। स॒र्पिषो॒दर्वी॑। दर्वी॑श्रीणीषे। दर्वी॒इति॒दर्वी॑। श्री॒णी॒ष॒आ॒सनि॑। आ॒सनीतित्या॒सनि॑॥ उ॒तोन॑:। उ॒तोइत्यु॒तो। नउत्। उत्पु॑पूर्या:। पु॒पू॒र्याउ॒क्थेषु॑। उ॒क्थेषु॑शवस:। श॒व॒स्प॒ते॒। प॒त॒इषं॑। इषं॑स्तो॒तृभ्य॒आभ॑र॥  
ए॒वाँअ॒ग्निं। अ॒ग्निम॑जुर्यमु:। अ॒जु॒र्य॒मु॒गी॒र्भि:। गी॒र्भिय॒ज्ञेभि॑:। गी॒र्भिरिति॑गी॒:ऽभि:। य॒ज्ञेभि॑रानु॒षक्। आ॒नु॒षगित्या॑नु॒षक्॥ दध॑द॒स्मे। अ॒स्मेसु॒वीर्यं॑। अ॒स्मेइत्य॒स्मे। सु॒वीर्य॑मु॒त। सु॒वीर्य॒मिति॑सु॒ऽवीर्यं॑। उ॒तत्यत्। त्यदा॒श्वश्व्यं॑। आ॒श्वश्व्य॒मिषं॑। आ॒श्वश्व्य॒मित्या॒शुऽअ॑श्व्यं। इषं॑स्तो॒तृभ्य॒आभ॑र॥ 23॥  
