

  
आया॑हि। या॒ह्यद्रि॑भिः। अद्रि॑भिस्सु॒तं। अद्रि॑भि॒रित्यद्रि॑ऽभिः। सु॒तंसोमं॑। सोमं॑सोमपते। सो॒म॒प॒ते॒पि॒ब॒। सो॒म॒प॒त॒इति॑सोमऽपते। पि॒बेति॑पिब॥ वृष॑न्निन्द्र। इ॒न्द्र॒वृष॑भिः। वृष॑भिर्वृत्रहन्तम। वृष॑भि॒रिति॒वृष॑ऽभिः। वृ॒त्र॒ह॒न्त॒मेति॑वृत्रऽहन्तम॥  
वृषा॒ग्रावा॑। ग्रावा॒वृषा॑। वृषा॒मदः॑। मदो॒वृषा॑। वृषा॒सोमः॑। सोमो॑अ॒यं। अ॒यंसु॒तः। सु॒तइति॑सु॒तः॥ वृष॑न्निन्द्र॒वृष॑भिर्वृत्रहन्तम॥  
वृषा॑त्वा। त्वा॒वृष॑णं। वृष॑णंहुवे। हु॒वे॒वज्रि॑न्। वज्रि॑ञ्चि॒त्राभिः॑। चि॒त्राभि॑रू॒तिभिः॑। ऊ॒तिभि॒रित्यू॒तिभिः॑॥ वृष॑न्निन्द्र॒वृष॑भिर्वृत्रहन्तम॥  
ऋ॒जी॒षीव॒ज्री। व॒ज्रीवृ॑ष॒भः। वृ॒ष॒भस्तु॑रा॒षाट्। तु॒रा॒षाट्च्छु॒ष्मी। शु॒ष्मीराजा॑। ऱाजा॑वृत्र॒हा। वृ॒त्र॒हासो॑म॒पावा॑। वृ॒त्र॒हेति॑वृ॒त्र॒ऽहा। सो॒म॒पावेति॑सो॒म॒ऽपावा॑॥ यु॒क्त्वाहरि॑भ्यां। हरि॑भ्या॒मुप॑। उप॑यासत्। या॒स॒द॒र्वाङ्। अ॒र्वाङ्माध्यं॑दिने। माध्यं॑दिने॒सव॑ने। सव॑नेमत्सत्। मत्स॒दिन्द्रः॑। इन्द्र॒इतीन्द्रः॑॥  
यत्त्वा॑। त्वा॒सू॒र्य॒। सू॒र्य॒स्व॑र्भानुः। स्व॑र्भानु॒स्तम॑सा। स्व॑र्भानु॒रिति॒स्वः॑ऽभानुः। तम॒सावि॑ध्यत्। अवि॑ध्यदासु॒रः। आ॒सु॒रइत्या॒सु॒रः॥ अक्षे॑त्र॒विद्यथा॑। अक्षे॑त्र॒विदित्यक्षे॑त्रऽवित्। यथा॑मु॒ग्धः। मु॒ग्धोभुव॑नानि। भुव॑नान्यधीधयुः। अ॒धी॒ध॒युरित्य॑दीधयुः॥ 11॥  
स्व॑र्भानो॒रध॑। स्व॑र्भानो॒इति॒स्वः॑ऽभानो। अध॒यत्। यदि॑न्द्र। इ॒न्द्र॒मा॒याः। मा॒याअ॒वः। अ॒वोदि॒वः। दि॒वोवर्त॑मानाः। वर्त॑मानाअ॒वाह॑न्। अ॒वाह॒न्नित्य॑व॒ऽअह॑न्॥ गू॒ह्ळंसूर्यं॑। सूर्यं॒तम॑सा। तम॒साप॑व्रतेन। अप॑व्रतेनतु॒रीये॑ण। अप॑व्रते॒नेत्यप॑ऽव्रतेन। तु॒रीये॑ण॒ब्रह्म॑णा। ब्रह्म॑णाविन्दत्। अ॒वि॒न्द॒दत्रिः॑। अत्रि॒रित्यत्रिः॑॥  
मामां। मामि॒मं। इ॒मन्तव॑। तव॒सन्तं॑। सन्त॑मत्रे। अत्र॑इर॒स्या। इ॒र॒स्याद्रु॒ग्धः। द्रु॒ग्धोभि॒यसा॑। भि॒यसा॒नि। निगा॑रीत्। गा॒री॒दिति॑गारीत्॥ त्वम्मि॒त्रः। मि॒त्रोअ॑सि। अ॒सि॒स॒त्यरा॑धाः। स॒त्यरा॑धा॒स्तौ। स॒त्यरा॑धा॒इति॑स॒त्यऽरा॑धाः। तौमा। मेह। इ॒हाव॑तं। अव॑तं॒वरु॑णाः। वरु॑णश्च। च॒राजा॑। राजेति॒राजा॑॥  
ग्राव्णॊ॑ब्र॒ह्मा। ब्र॒ह्मायु॑युजा॒नः। यु॒यु॒जा॒नस्स॑प॒र्यन्। स॒प॒र्यन्की॒रिणा॑। की॒रिणा॑दे॒वान्नम॑सा। नम॒सोप॒शिक्ष॑न्। उ॒प॒शिक्ष॒न्नित्यु॑प॒ऽशिक्ष॑न्॥ अत्रि॒स्सूर्य॑स्य। सूर्य॑स्यदि॒वि। दि॒विचक्षुः॑। चक्षु॒राधा॑त्। आधा॑त्। आ॒धा॒त्स्व॑र्भानोः। स्व॑र्भानो॒रप॑। स्व॑र्भानो॒इति॒स्वः॑ऽभानो। अप॑मा॒याः। मा॒याअ॑घुक्षत्। अ॒घु॒क्षदित्य॑घुक्षत्॥  
यंवै। वैसूर्यं॑। सूर्यं॒स्व॑र्भानुः। स्व॑र्भानु॒स्तम॒सावि॑ध्यदासु॒रः॥ अत्र॑य॒स्तं। तमनु॑। अन्व॑विन्दन्। अ॒वि॒न्द॒न्न॒हि। न॒ह्य॑१॒॑न्ये। अ॒न्येअश॑क्नुवन्। अश॑क्नुव॒न्नित्यश॑क्नुवन्॥ 12॥  
