

  
हरिःॐ॥ ऋत॑स्यगोपौ। गो॒पा॒वधि॑। अधि॑तिष्ठथः। ति॒ष्ठ॒थो॒रथं॑। रथं॒सत्य॑धर्माणा। सत्य॑धर्मणापर॒मे। सत्य॑धर्म॒णॆति॒सत्य॑ऽधर्मणा। प॒र॒मेवि। व्यो॑मनि। व्यो॑म॒नीति॒विऽओ॑मनि॥ यमत्र॑। अत्र॑मित्रावरुणा। मि॒त्रा॒व॒रु॒णा॒व॑थः। अव॑थोयु॒वं। यु॒वन्तस्मै॑। तस्मै॑वृ॒ष्टिः। वृ॒ष्टिर्मधु॑मत्। मधु॑मत्पिन्वते। पि॒न्व॒ते॒दि॒वः। दि॒वइति॑दि॒वः॥  
संराजा॑व॒स्य। संराजा॒विति॑सं॒ऽराजौ॑। अ॒स्य॒भुव॑नस्य। भुव॑नस्यराजथः। रा॒ज॒थो॒मित्रा॑वरुणा। मित्रा॑वरुणावि॒दथे॑। वि॒दथे॑स्व॒र्दृशा॑। स्व॒र्दृशेति॑स्वः॒ऽदृशा॑॥ वृ॒ष्टिंवां॑। वां॒राधः॑। राधो॑अमृत॒त्वं। अ॒मृ॒त॒त्वमी॑महे। ई॒म॒ह॒द्यावा॑पृथि॒वी। द्यावा॑पृथि॒वीवि। द्यावा॑पृथि॒वीइति॒द्यावा॑पृथि॒वी। विच॑रन्ति। च॒र॒न्ति॒त॒न्यवः॑। त॒न्यव॒इति॑त॒न्यवः॑॥  
संरा॑जावु॒ग्रा। सं॒राजेति॑सं॒ऽराजौ॑। उ॒ग्रावृ॑ष॒भा। वृ॒ष॒भादि॒वः। दि॒वस्पती॑। पती॑पृथि॒व्याः। पृ॒थि॒व्यामि॒त्रावरु॑णा। मि॒त्रावरु॑णा॒विच॑र्षणी विच॑र्ष॒णीति॒विऽच॑र्षणी॥ चि॒त्रेभि॑र॒भ्रैः। अ॒भ्रैरुप॑। उप॑तिष्ठथः। ति॒ष्ठ॒थो॒रवं॑। रवं॒द्यां। द्यांव॑र्षयथः। व॒र्ष॒य॒थो॒असु॑रस्य। असु॑रस्यमा॒यया॑। मा॒ययेति॑मा॒यया॑॥  
मा॒यावां॑। वां॒मि॒त्रा॒व॒रु॒णा॒। मि॒त्रा॒व॒रु॒णा॒दि॒वि। दि॒विश्रिता॑। श्रि॒तासूर्यः॑। सूर्यो॒ज्योतिः॑। ज्योति॑श्चरति। च॒र॒ति॒चि॒त्रं। चि॒त्रमायु॑धं। आयु॑ध॒मित्यायु॑धं॥ तम॒भ्रेण॑। अ॒भ्रेण॑वृ॒ष्ट्या। वृ॒ष्ट्यागू॑हथः। गू॒ह॒थो॒दि॒वि। दि॒विपर्ज॑न्य। पर्ज॑न्यद्र॒प्साः। द्र॒प्सामधु॑मन्तः। मधु॑मन्तईरते। मधु॑मन्त॒इति॒मधु॑ऽमन्तः। ई॒र॒त॒इती॑रते॥  
रथं॑युञ्जते। यु॒ञ्ज॒ते॒म॒रुतः॑। म॒रुत॑श्शु॒भे। शु॒भेसु॒खं। सु॒खंशूरः॑। सु॒खमिति॑सु॒ऽखं। शूरो॒न। नमि॑त्रावरुणा। मि॒त्रा॒व॒रु॒णा॒गवि॑ष्टिषु। गवि॑ष्टि॒ष्विति॒गोऽइ॑ष्टिषु॥ रजां॑सिचि॒त्रा। चि॒त्राविच॑रन्ति। विच॑रन्तित॒न्यवः॑। त॒न्यवो॑दि॒वः। दि॒वस्सं॑राजा। सं॒रा॒जा॒पय॑सा। सं॒रा॒जेति॑संऽराजा। पय॑सान। न॒उ॒क्षि॒तं। उ॒क्षि॒तमित्यु॑क्षि॒तं॥  
वाचं॒सु। सुमि॑त्रावरुणौ। मि॒त्रा॒व॒रु॒णा॒विरा॑वतीं। इरा॑वतीम्प॒र्जन्यः॑। इरा॑व॒तीमितीरा॑ऽवतीं। प॒र्जन्य॑श्चि॒त्रां। चि॒त्रांवद॑ति। वद॑ति॒त्विषि॑मतीं। त्विषि॑मती॒मिति॒त्विषि॑ऽमतीं॥ अ॒भ्राव॑सत। व॒स॒त॒म॒रुतः॑। म॒रुत॒स्सु। सु॒मायया॑। मा॒यया॒द्यां। द्यांव॑र्षयतं। व॒र्ष॒य॒तम॒रु॒णां। अ॒रु॒णाम॑रे॒पसं॑। अ॒रे॒पस॒मित्य॑रे॒पसं॑॥  
धर्म॑णामित्रावरुणा। मि॒त्रा॒व॒रु॒णा॒वि॒पश्चिता॑। वि॒प॒श्चिता॑व्र॒ता। वि॒प॒श्चितेति॑वि॒पः॒ऽचिता॑। व्र॒तार॑क्षेथे। र॒क्षे॒थेअसु॑रस्य। असु॑रस्यमा॒यया॑। मा॒ययेति॑मा॒यया॑॥ ऋ॒तेन॒विश्वं॑। विश्वं॒भुव॑नं। भुव॑नं॒वि। विरा॑जथः। रा॒ज॒थ॒स्सूर्यं॑। सूर्य॒माध॑त्थः। आध॑त्थः। ध॒त्थो॒दि॒वि। दि॒विचित्र्यं॑। चित्र्यं॒रथं॑। रथ॒मिति॒रथं॑॥ 1 ॥  
