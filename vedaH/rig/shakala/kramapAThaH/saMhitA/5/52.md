

  
प्रश्या॑वाश्व। श्यावा॑श्वधृष्णु॒या। श्या॒वा॒श्वेति॑श्यावऽअश्व। धृ॒ष्णु॒यार्च॑। धृ॒ष्णु॒येति॑धृ॒ष्णु॒ऽया। अर्चा॑म॒रुद्भिः॑। म॒रुद्भि॒र्ऋक्व॑भिः। म॒रुद्भि॒रिति॑म॒रुत्ऽभिः॑। ऋक्व॑भि॒र्त्यृक्व॑ऽभिः॥ येअ॑द्रो॒घं। अ॒द्रो॒घम॑नुष्व॒धं। अ॒नु॒ष्व॒धंश्रवः॑। अ॒नु॒स्व॒धमित्य॑नु॒ऽस्व॒धं। श्रवो॒मद॑न्ति। मद॑न्तिय॒ज्ञियाः॑। य॒ज्ञिया॒इति॑य॒ज्ञियाः॑॥  
तेहि। हि॒स्थि॒रस्य॑। स्थि॒रस्य॒शव॑सः। शव॑स॒स्सखा॑यः। सखा॑य॒स्सन्ति॑। सन्ति॑धृ॒ष्णु॒या। धृ॒ष्णु॒येति॑धृ॒ष्णु॒ऽया॥ तेयाम॑न्। याम॒न्नाधृ॑ष॒द्विनः॑। आधृ॑ष॒द्विनः॑। धृ॒ष॒द्विन॒स्त्मना॑। धृ॒ष॒द्विन॒इति॑धृ॒ष॒त्ऽविनः॑। त्मना॑पान्ति। पा॒न्ति॒शश्व॑तः। शश्व॑त॒इति॒शश्व॑तः॥  
तेस्प॒न्द्रासः॑। स्प॒न्द्रासो॒न। नोक्षणः॑। उ॒क्षणोति॑। अति॑स्कन्दन्ति। स्क॒न्द॒न्ति॒शर्व॑रीः। शर्व॒रीति॒शर्व॑रीः॥ म॒रुता॒मध॑। अधा॒महः॑। महो॑दि॒वि। दि॒विक्ष॒मा। क्ष॒माच॑। च॒म॒न्म॒हे॒। म॒न्म॒ह॒इति॑मन्महे॥  
म॒रुत्सु॑वः। म॒रुत्स्विति॑म॒रुत्ऽसु। वो॒द॒धी॒म॒हि॒। द॒धी॒म॒हि॒स्तोमं॑। स्तोमं॑य॒ज्ञं। य॒ज्ञञ्च॑। च॒धृ॒ष्णु॒या। धृ॒ष्णु॒येति॑धृ॒ष्णु॒ऽया॥ विश्वे॒ये। येमानु॑षा। मानु॑षायु॒गा। यु॒गापान्ति॑। पान्ति॒मर्त्यं॑। मर्त्यं॑रि॒षः। रि॒षइति॑रि॒षः॥  
अर्ह॑न्तो॒ये। येसु॒दान॑वः। सु॒दान॑वो॒नरः॑। सु॒दान॑व॒इति॑सु॒ऽदान॑वः। नरो॒असा॑मिशवसः। असा॑मिशवस॒इत्यसा॑मिऽशवसः॥ प्रय॒ज्ञं। य॒ज्ञंय॒ज्ञिये॑भ्यः। य॒ज्ञिये॑भ्योदि॒वः। दि॒वोअ॑र्च। अ॒र्चा॒म॒रुद्भ्यः॑। म॒रुद्भ्य॒इति॑म॒रुत्ऽभ्यः॑॥ 8॥  
आरु॒क्मैः। रु॒क्मैरायु॑धा। आयु॑धा। यु॒धानरः॑। नर॑ऋ॒ष्वाः। ऋ॒ष्वाऋ॒ष्टी। ऋ॒ष्टीर॑सृक्षत। अ॒सृ॒क्ष॒तेत्य॑सृक्षत॥ अन्वे॑नान्। ए॒नाँ॒अह॑। अह॑वि॒द्युतः॑। वि॒द्युतो॑म॒रुतः॑। वि॒द्युत॒इति॑वि॒ऽद्युतः॑। म॒रुतो॒जज्झ॑तीरिव। जज्झ॑तीरिवभा॒नुः। जज्झ॑तीरि॒वेति॒जज्झ॑तीःऽइव। भा॒नुर॑र्त॒। अ॒र्त॒त्मना॑। त्मना॑दि॒वः। दि॒वइति॑दि॒वः॥  
येवा॑वृधन्त। वा॒वृ॒ध॒न्त॒पार्थि॑वाः। व॒वृ॒धन्तेति॑ववृधन्त। पार्थि॑वा॒यः। यउ॒रौ। उ॒राव॒न्तरि॑क्षे। अ॒न्तरि॑क्ष॒आ। एत्या॥ वृ॒जने॑वा। वा॒न॒दीनां॑। न॒दीनां॑स॒धस्थे॑। स॒धस्थे॑वा। स॒धस्थ॒इति॑स॒धऽस्थे॑। वा॒म॒हः। म॒होदि॒वः। दि॒वइति॑दि॒वः ॥  
शर्धो॒मारु॑तं। मारु॑त॒मुत्। उच्छं॑स। शं॒स॒स॒त्यश॑वसं। स॒त्यश॑वस॒मृभ्व॑सं। स॒त्यश॑व॒समिति॑स॒त्यऽश॑वसं। ऋभ्व॑स॒मित्यृभ्व॑सं॥ उ॒तस्म॑। स्म॒ते॒। ते॒शु॒भे। शु॒भेनरः॑। नरः॒प्र। प्रस्प॒न्द्रा। स्प॒न्द्रायु॑जत। यु॒ज॒त॒त्मना॑। त्मनेति॒त्मना॑॥  
उ॒तस्म॑। स्म॒ते। तेपरु॑ष्ण्यां। परु॑ष्ण्या॒मूर्णाः॑। ऊर्णा॑वसत। व॒स॒त॒शु॒न्ध्यवः॑। शु॒न्ध्यव॒इति॑शु॒न्ध्यवः॑॥ उ॒तप॒व्या। प॒व्यारथा॑नां। रथा॑ना॒मद्रिं॑। अद्रिं॑भि॒न्दन्ति॑। भि॒न्दन्त्योज॑सा। ओज॒सेत्योज॑सा॥  
आप॑थयो॒विप॑थयः। आप॑थय॒इत्याऽप॑थयः। विप॑थ॒योन्त॑स्पथाः। विप॑थय॒इति॒विऽप॑थयः। अन्त॑स्पथा॒अनु॑पथाः। अन्त॑स्पथा॒इत्यन्तः॑ऽपथाः। अनु॑पथा॒इत्यनु॑ऽपथाः॥ ए॒तेभि॒र्मह्यं॑। मह्यं॒नाम॑भिः। नाम॑भिर्य॒ज्ञं। नाम॑भि॒रिति॒नाम॑ऽभिः। य॒ज्ञंवि॑ष्टा॒रः। वि॒ष्टा॒रओ॑हते। वि॒स्ता॒रइति॑वि॒ऽस्ता॒रः। ओ॒ह॒त॒इत्यो॑हते॥ 9॥  
अधा॒नरः॑। नरो॒नि। न्यो॑हते। ओ॒ह॒तेध॑। अधा॑नि॒युतः॑। नि॒युत॑ओहते। नि॒युत॒इति॑नि॒ऽयुतः॑। ओ॒ह॒त॒इत्यो॑हते॥ अधा॒पारा॑वतः। पारा॑वता॒इति॑। इति॑चि॒त्रा। चि॒त्रारू॒पाणि॑। रू॒पाणि॒दर्श्या॑। दर्श्येति॒दर्श्या॑॥  
छ॒न्द॒स्तुभः॑कुभ॒न्युवः॑। छ॒न्द॒स्तुभ॒इति॑छ॒न्दः॒ऽस्तुभः॑। कु॒भ॒न्युव॒उत्सं॑। उत्स॒माकी॒रिणः॑। आकी॒रिणः॑। की॒रिणॊ॑नृ॒तुः। नृ॒तुरिति॑नृ॒तुः॥ तेमे॑। मेके॑। के॒चित्। चि॒न्नु। नु॒ता॒यवः॑। ता॒यव॒ऊमाः॑। ऊमा॑आसन्। आ॒स॒न्दृ॒शि। दृ॒शित्वि॒षे। त्वि॒षइति॑त्वि॒षे॥  
यऋ॒ष्वाः। ऋ॒ष्वाऋ॒ष्टिवि॑द्युतः। ऋ॒ष्टिवि॑द्युतःक॒वयः॑। ऋ॒ष्टिवि॑द्युत॒इत्यृ॒ष्टिऽवि॑द्युतः। क॒वय॒स्सन्ति॑। सन्ति॑वे॒धसः॑। वे॒धस॒इति॑वे॒धसः॑॥ तमृ॑षे। ऋ॒षे॒मारु॑तं। मारु॑तङ्ग॒णं। ग॒णन्न॑म॒स्य। न॒म॒स्यार॒मय॑। र॒मया॑गि॒रा। गि॒रेति॑गि॒रा॥  
अच्छ॑ऋषे। ऋ॒षे॒मारु॑तं। मारु॑तङ्ग॒णं। ग॒णन्दा॒ना। दा॒नामि॒त्रं। मि॒त्रन्न। नयो॒षणा॑। यो॒षणॆति॑यो॒षणा॑॥ दि॒वोवा॑। वा॒धृ॒ष्णवः॑। धृ॒ष्णव॒ओज॑सा। ओज॑सास्तु॒ता। स्तु॒ताधी॒भिः। धी॒भिरि॑षण्यत। इ॒ष॒ण्य॒तेती॑षण्यत॥  
नूम॑न्वा॒नः। म॒न्वा॒नए॑षां। ए॒षां॒दे॒वान्। दे॒वाँअच्छ॑। अच्छा॒न। नव॒क्षणा॑। व॒क्षणॆति॑व॒क्षणा॑॥ दा॒नास॑चेत। स॒चे॒त॒सू॒रिभिः॑। सू॒रिभि॒र्याम॑श्रुतेभिः। सू॒रिभि॒रिति॑सू॒रिऽभिः॑। याम॑श्रुतेभिर॒ञ्जिभिः॑। याम॑श्रुतेभि॒रिति॒याम॑ऽश्रुतेभिः। अ॒ञ्जिभि॒रित्य॒ञ्जिऽभिः॑॥  
प्रये। येमे॑। मे॒ब॒न्ध्वे॒षे। ब॒न्ध्वे॒षेगां। ब॒न्ध्वे॒षइति॑ब॒न्धु॒ऽए॒षे। गांवो॑चन्त। वोच॑न्तसू॒रयः॑। सू॒रयः॒पृश्निं॑। पृश्निं॑वोचन्त। वो॒च॒न्त॒मा॒तरं॑। मा॒तर॒मिति॑मा॒तरं॑॥ अधा॑पि॒तरं॑। पि॒तर॑मि॒ष्मिणं॑। इ॒ष्मिणं॑रु॒द्रं। रु॒द्रंवो॑चन्त। वो॒च॒न्त॒शिक्व॑सः। शिक्व॑स॒इति॒शिक्व॑सः॥  
स॒प्तमे॑। मे॒स॒प्त। स॒प्तशा॒किनः॑। शा॒किन॒एक॑मेका। एक॑मेकाश॒ता। एक॑मेका॒इत्येकं॑ऽएका। श॒ताद॑दुः। द॒दु॒रिति॑ददुः॥ य॒मुना॑या॒मधि॑। अधि॑श्रु॒तं। श्रु॒तमुत्। उद्राधः॑। राधो॒गव्यं॑। गव्यं॑मृ॒जे। ऋ॒जेनि। निराधः॑। राधो॒अश्व्यं॑। अश्व्यं॑मृ॒जे। मृ॒जइति॑मृ॒जे॥ 10॥  
