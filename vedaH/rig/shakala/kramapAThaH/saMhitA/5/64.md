

  
वरु॑णंवः। वो॒रि॒शाद॑सं। रि॒शाद॑समृ॒चा। ऋ॒चामि॒त्रं। मि॒त्रंह॑वामहे। ह॒वा॒म॒ह॒इति॑हवामहे ॥ परि॑व्र॒जेव॑। व्र॒जेव॑बा॒ह्वोः। व्र॒जेवेति॑व्र॒जाऽइ॑व। बा॒ह्वोर्ज॑ग॒न्वांसा॑। ज॒ग॒न्वांसा॒स्व॑र्नरं। स्व॑र्नर॒मिति॒स्वः॑ऽनरं॥  
ताबा॒हवा॑। बा॒हवा॑सुचे॒तुना॑। सु॒चे॒तुना॒प्र। सु॒चे॒तुनेति॑सु॒ऽचे॒तुना॑। प्रय॑न्तं। य॒न्त॒म॒स्मै॒। अ॒स्मा॒अर्च॑ते। अर्च॑त॒इत्यर्च॑ते॥ शेवं॒हि। हिजा॒र्यं॑। जा॒र्यं॑वां। वां॒विश्वा॑सु। विश्वा॑सु॒क्षासु॑। क्षासु॒जोगु॑वे। जोगु॑व॒इति॒जोगु॑वे॥  
यन्नू॒नं। नू॒नम॒श्यां। अ॒श्याङ्गतिं॑। गतिं॑मि॒त्रस्य॑। मि॒त्रस्य॑यायां। या॒यां॒प॒था। प॒थेति॑प॒था॥ अस्य॑प्रि॒यस्य॑। प्रि॒यस्य॒शर्म॑णि। शर्म॒ण्यहिं॑सानस्य। अहिं॑सानस्यसश्चि॒रे। स॒श्चि॒रइति॑स॒श्चि॒रे॥  
यु॒वाभ्यां॑मित्रावरुणा। मि॒त्रा॒व॒रु॒णॊप॒मं। उ॒प॒मन्धे॑यां। उ॒प॒ममित्यु॑प॒ऽमं। धे॒या॒मृ॒चा। ऋ॒चेत्यृ॒चा॥ यध्द॑। ह॒क्षये॑। क्षये॑म॒घोनां॑। म॒घोनां॑स्तोतॄ॒॒णां। स्तो॒तॄ॒॒॒णाञ्च॑। च॒स्पू॒र्धसे॑। स्पू॒र्धस॒इति॑स्पू॒र्धसे॑॥  
आनः॑। नो॒मि॒त्र॒। मि॒त्र॒सु॒दी॒तिभिः॑। सु॒दी॒तिभि॒र्वरु॑णः। सु॒दी॒तिभि॒रिति॑सु॒ऽदी॒तिभिः॑। वरु॑णश्च। च॒स॒धस्थे॑। स॒धस्थ॒आ। स॒धस्थ॒इति॑स॒धऽस्थे॑। एत्या॥ स्वेक्षये॑। क्षये॑म॒घोनां॑। म॒घोनां॒सखी॑नां। सखी॑नाञ्च। च॒स्पू॒र्धसे॑। स्पू॒र्धस॒इति॑स्पू॒र्धसे॑॥  
यु॒वन्नः॑। नो॒येषु॑। येषु॑वरुण। व॒रु॒ण॒क्ष॒त्रं। क्ष॒त्रम्बृ॒हत्। बृ॒हच्च॑। च॒बि॒भृ॒थः॒। बि॒भृ॒थ॒इति॑बिभृथः॥ उ॒रुणः॑। नो॒वाज॑सातये। वाज॑सातयेकृ॒तं। कृ॒तंरा॒ये। रा॒येस्व॒स्तये॑। स्व॒स्तय॒इति॑स्व॒स्तये॑॥  
उ॒च्छत्यां॑मे। मे॒य॒ज॒ता। य॒ज॒तादे॒वक्ष॑त्रे। दे॒वक्ष॑त्रे॒रुश॑द्गवि। दे॒वक्ष॑त्र॒इति॑दे॒वऽक्ष॑त्रे। रुश॑द्ग॒वीति॒रुश॑त्ऽगवि॥ सु॒तंसोमं॑। सोम॒न्न। नह॒स्तिभिः॑। ह॒स्तिभि॒राप॒ड्भिः। ह॒स्तिभि॒रिति॑ह॒स्तिऽभिः॑। आप॒ड्भिः। प॒ड्भिर्धा॑वतं। प॒ड्भिरि॑तिप॒ट्ऽभिः। धा॒व॒तं॒न॒रा॒। न॒रा॒बिभ्र॑तौ। बिभ्र॑तावर्च॒नान॑सं। अ॒र्च॒नान॑स॒मित्य॑र्च॒नान॑सं॥ 2॥  
