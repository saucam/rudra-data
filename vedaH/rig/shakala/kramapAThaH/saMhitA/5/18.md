

  
प्रा॒तर॒ग्निः। अ॒ग्निःपु॑रुप्रि॒यः। पु॒रु॒प्रि॒योवि॒शः। पु॒रु॒प्रि॒यइति॑पु॒रु॒ऽप्रि॒यः। वि॒शस्त॑वे॒त। स्त॒वे॒तातिथिः॑। अति॑थि॒रित्यति॑थिः॥ विश्वा॑नि॒यः। योअम॑र्त्यः। अम॑र्त्योह॒व्या। ह॒व्यामर्त्ये॑षु। मर्त्ये॑षु॒रण्य॑ति। रण्य॒तीति॒रण्य॑ति॥  
द्वि॒ताय॑मृ॒क्तवा॑हसे। मृ॒क्तवा॑हसे॒स्वस्य॑। मृ॒क्तवा॑हस॒इति॑मृ॒क्तऽवा॑हसे। स्वस्य॒दक्ष॑स्य। दक्ष॑स्यमं॒हना॑। मं॒हनेति॑मं॒हना॑॥ इन्दुं॒सः। सध॑त्ते। ध॒त्त॒आ॒नु॒ष॒क्। आ॒नु॒षक्स्तो॒ता। स्तो॒ताचि॑त्। चि॒त्ते॒। ते॒अ॒म॒र्त्य॒। अ॒म॒र्त्येत्य॑मर्त्य॥  
तंवः॑। वो॒दी॒र्घायु॑शोचिषं। दी॒र्घायु॑शोचिषङ्गि॒रा। दी॒र्घायु॑शोचिष॒मिति॑दी॒र्घायु॑ऽशोचिषं। गि॒राहु॑वे। हु॒वे॒म॒घोनां॑। म॒घोना॒मिति॑म॒घोनां॑॥ अरि॑ष्टो॒येषां॑। येषां॒रथः॑। रथो॒वि। व्य॑श्वदावन्। अ॒श्व॒दा॒व॒न्नीय॑ते। अ॒श्व॒दा॒व॒न्नित्य॑श्वऽदावन्। नीय॑त॒इति॒नीय॑ते॥  
चि॒त्रावा॑। वा॒येषु॑। येषु॒दीधि॑तिः। दीधि॑तिरा॒सन्। आ॒सन्नु॒क्था। उ॒क्थापान्ति॑। पान्ति॒ये। यइति॒ये॥ स्ती॒र्णम्ब॒र्हिः। ब॒र्हिस्व॑र्नरे। स्व॑र्नरे॒श्रवां॑सि। स्व॑र्नर॒इति॒स्वः॑ऽनरे। श्रवां॑सिदधि॒रे। द॒धि॒रेपरि॑। परीति॒परि॑।  
येमे॑। मे॒प॒ञ्चा॒शतं॑। प॒ञ्चा॒शतं॑द॒दुः। द॒दुरश्वा॑नां। अश्वा॑नांस॒धस्तु॑ति। स॒धस्तु॒तीति॑स॒धऽस्तु॑ति॥ द्यु॒मद॑ग्ने। द्यु॒मदिति॑द्यु॒ऽमत्। अ॒ग्ने॒महि॑। महि॒श्रवः॑। श्रवो॑बृ॒हत्। बृ॒हत्कृ॑धि। कृ॒धि॒म॒घोनां॑। म॒घोनां॑नृ॒वत्। नृ॒वद॑मृत। नृ॒वदिति॑नृ॒ऽवत्। अ॒मृ॒त॒नृ॒णां। नृ॒णामिति॑नृ॒णां॥ 10॥  
