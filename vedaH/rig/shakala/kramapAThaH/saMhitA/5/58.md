

  
तमु॑नू॒नं। ऊँ॒इत्यूँ॑। नू॒नन्तवि॑षीं। तवि॑षीमन्तमे॒षां। तवि॑षीमन्त॒मिति॒तवि॑षींऽअन्तं। ए॒षां॒स्तु॒षे। स्तु॒षेगणं॑। गणं॒मारु॑तं। मारु॑तं॒नव्य॑सीनां। नव्य॑सीना॒मिति॒नव्य॑सीनां॥ यआ॒श्व॑श्वाः। आ॒श्व॑श्वा॒अम॑वत्। आ॒श्व॑श्वा॒इत्या॒शुऽअ॑श्वाः। अम॑व॒द्वह॑न्ते। अम॑व॒दित्यम॑ऽवत्। वह॑न्तउ॒त। उ॒तेशि॑रे। ईशि॑रेअ॒मृत॑स्य। अ॒मृत॑स्यस्व॒राजः॑। स्व॒राज॒इति॑स्व॒ऽराजः॑॥  
त्वे॒षङ्ग॒णं। ग॒णन्त॒वसं॑। त॒वसं॒खादि॑हस्तं। खादि॑हस्तं॒धुनि॑व्रतं। खादि॑हस्त॒मिति॒खादि॑ऽहस्तं। धुनि॑व्रतम्मां॒यिनं॑। धुनि॑व्रत॒मिति॒धुनि॑ऽव्रतं। मा॒यिनं॒दाति॑वारं। दाति॑वार॒मिति॒दाति॑ऽवारं॥ म॒यो॒भुवो॒ये। म॒यो॒भुव॒इति॑म॒यः॒ऽभुवः॑। येअमि॑ताः। अमि॑तामहि॒त्वा। म॒हि॒त्वावन्द॑स्व। म॒हि॒त्वेति॑म॒हि॒ऽत्वा। वन्द॑स्वविप्र। वि॒प्र॒तु॒वि॒राध॑सः। तु॒वि॒राध॑सो॒नॄन्। तु॒वि॒राध॑स॒इति॑तु॒वि॒ऽराध॑सः। नॄनिति॒नॄन्॥  
आवः॑। वो॒य॒न्तु॒। य॒न्तू॒द॒वा॒हासः॑। उ॒द॒वा॒हसो॑अ॒द्य। उ॒द॒वाह॑स॒इत्यु॑द॒ऽवा॒हासः॑। अ॒द्यवृ॒ष्टिं। वृ॒ष्टिंये। येविश्वे॑। विश्वे॑म॒रुतः॑। म॒रुतो॑जु॒नन्ति॑। जु॒नन्तीति॑जु॒नन्ति॑॥ अ॒यंयः। योअ॒ग्निः। अ॒ग्निर्म॑रुतः। म॒रु॒त॒स्समि॑ध्दः। समि॑ध्दए॒तं। समि॑ध्द॒इति॒संऽइ॑ध्दः। ए॒तञ्जु॑षध्वं। जु॒ष॒ध्वं॒क॒व॒यः॒। क॒व॒यो॒यु॒वा॒नः॒। यु॒वा॒न॒इति॑युवानः॥  
यू॒छयंराजा॑नं। राजा॑न॒मिर्यं॑। मिर्यं॒जना॑य। जना॑यविभ्वत॒ष्टं। वि॒भ्व॒त॒ष्टञ्ज॑नयथ। वि॒भ्व॒त॒ष्टमिति॑वि॒भ्व॒ऽत॒ष्टं। ज॒न॒य॒था॒य॒ज॒त्राः॒। य॒ज॒त्रा॒इति॑यजत्राः॥ यु॒ष्मदे॑ति। ए॒ति॒मु॒ष्टि॒हा। मु॒ष्टि॒हाबा॒हुजू॑तः। मु॒ष्टिहेति॑मु॒ष्टि॒ऽहा। बा॒हुजू॑तोयु॒ष्मत्। यु॒ष्मत्सद॑श्वः। सद॑श्वोमरुतः। सद॑श्व॒इति॒सत्ऽअ॑श्वः। म॒रु॒त॒स्सु॒वीरः॑। सु॒वीर॒इति॑सु॒ऽवीरः॑॥  
अ॒राइ॒वेत्। अ॒राइ॒वेत्य॒राःऽइ॑व। इदच॑रमाः। अच॑रमा॒अहे॑व। अहे॑व॒प्रप्र॑। अहे॒वेत्यहा॑ऽइव। प्रप्र॑जायन्ते। प्रप्रेति॒प्रऽप्र॑। जा॒य॒न्ते॒अक॑वाः। अक॑वा॒महो॑भिः। महो॑भि॒रिति॒महः॑ऽभिः॥ पृश्नेः॑पु॒त्राः। पु॒त्राउ॑प॒मासः॑। उ॒प॒मासो॒रभि॑ष्ठाः। उ॒प॒मास॒इत्यु॑प॒ऽमासः॑। रभि॑ष्ठा॒स्स्वया॑। स्वया॑म॒त्या। म॒त्याम॒रुतः॑। म॒रुत॒स्सं। सम्मि॑मिक्षुः। मि॒मि॒क्षुरिति॑मि॒मि॒क्षुः॥  
यत्प्र। प्राया॑सिष्ट। अया॑सिष्ट॒पृष॑तीभिः। पृष॑तीभि॒रश्वैः॑। अश्वै॑र्वीळुप॒विभिः॑। वी॒ळु॒प॒विभि॑र्मरुतः । वी॒ळुप॒विभि॒रिति॑वी॒ळुऽप॒विभिः॑। म॒रु॒तो॒रथे॑भिः। रथे॑भि॒रिति॒रथे॑भिः॥ क्षोद॑न्त॒आपः॑। आपो॑रिण॒ते। रि॒ण॒तेवना॑नि। वना॒न्यवः॑। अवो॒स्रियः॑। उ॒स्रियो॑वृष॒भः। वृ॒ष॒भःक्र॑न्दतु। क्र॒न्द॒तु॒द्यौः। द्यौरिति॒द्यौः॥  
प्रथि॑ष्ठ॒याम॑न्। याम॑न्पृथि॒वी। पृ॒थि॒वीचि॑त्। चि॒दे॒षां॒। ए॒षां॒भर्ते॑व। भर्ते॑व॒गर्भं॑। भर्ते॒वेति॒भर्ता॑ऽइव। गर्भं॒स्वं। स्वमित्। इच्छवः॑। शवो॑धुः। धु॒रिति॑धुः॥ वाता॒न्हि। ह्यश्वा॑न्। अश्वा॑धु॒रि। धु॒र्या॑युयु॒ज्रे। आ॒यु॒यु॒ज्रेव॒र्षं। आ॒यु॒यु॒ज्रइत्या॑ऽयु॒यु॒ज्रे। व॒र्षंस्वेदं॑। स्वेदं॑चक्रिरे। च॒क्रि॒रे॒रु॒द्रिया॑सः। रु॒द्रि॒यास॑इ॒तिरु॑द्रि॒या॑सः॥  
ह॒येनरो॒मरु॑तोमृ॒ळता॑न॒स्तुवी॑मघासो॒अमृ॑ता॒ऋत॑ज्ञाः॥ सत्य॑श्रुतःकवयो॒युवा॑नो॒बृह॑द्गिरयोबृ॒हदु॒क्षमा॑णाः॥ 23॥  
