

  
यदि॑न्द्र। इ॒न्द्र॒चि॒त्र॒। चि॒त्रमे॒हना॑। मे॒ह्नास्ति॑। अस्ति॒त्वादा॑तं। त्वादा॑तमद्रिवः। त्वादा॑त॒मिति॒त्वाऽदा॑तं। अ॒द्रि॒व॒इत्य॑द्रिऽवः॥ राध॒स्तत्। तन्नः॑। नो॒वि॒द॒द्व॒सो॒। वि॒द॒द्व॒स॒उ॒भ॒या॒ह॒स्ति। वि॒द॒द्व॒स॒इति॑विदत्ऽवसो। उ॒भ॒या॒ह॒स्त्याभ॑र। आभ॑र। भ॒रेति॑भर॥  
यन्मन्य॑से। मन्य॑से॒वरे॑ण्यं। वरे॑ण्य॒मिन्द्र॑। इन्द्र॑द्यु॒क्षं। द्यु॒क्षन्तत्। तदाभ॑र। आभ॑र। भरेति॑भर॥ वि॒द्याम॒तस्य॑। तस्य॑ते। ते॒व॒यं। व॒यमकू॑पारस्य। अकू॑पारस्यदा॒वने॑। दा॒वन॒इति॑दा॒वने॑॥  
यत्ते॑। ते॒दि॒त्सु। दि॒त्सुप्र॒राध्यं॑। प्र॒राध्यं॒मनः॑। प्र॒राध्य॒मिति॑प्र॒ऽराध्यं॑। मनो॒अस्ति॑। अस्ति॑श्रु॒तं। श्रु॒तम्बृ॒हत्। बृ॒हदिति॑बृ॒हत्॥ तेन॑दृ॒ह्ळा। दृ॒ह्ळाचि॑त्। चि॒द॒द्रि॒वः॒। अ॒द्रि॒व॒आवाजं॑। अ॒द्रि॒व॒इत्य॑द्रिऽवः। आवाजं॑। वाजं॑दर्षि। द॒र्षि॒सा॒तये॑। सा॒तय॒इति॑सा॒तये॑॥  
मंहि॑ष्ठंवः। वो॒म॒घोनां॑॥ म॒घोनां॒राजा॑नं। राजा॑नञ्चर्षणी॒नां। च॒र्ष॒णी॒नामिति॑च॒र्ष॒णी॒नां॥ इन्द्र॒मुप॑। उप॒प्रश॑स्तये। प्रश॑स्तयेपू॒र्वीभिः॑। प्रश॑स्तय॒इति॒प्रऽश॑स्तये। पू॒र्वीभि॑र्जुजुषे। जु॒जु॒षे॒गिरः॑। गिर॒इति॒गिरः॑॥  
अ॒स्माइत्। इत्काव्यं॑। काव्यं॒वचः॑। वच॑उ॒क्थं। उ॒क्थमिन्द्रा॑य। इन्द्रा॑यशस्यते। श॒स्य॒त॒इति॑शस्यते॥ तस्मा॑उ॒ब्रह्म॑वाहसे। ऊँ॒इत्यूँ॑। ब्र॒ह्म॒वा॒ह॒से॒गिरः॑। ब्र॒ह्म॒वा॒ह॒स॒इति॑ब्रह्मऽवाहसे। गिरो॑वर्धन्तु। व॒र्ध॒न्त्वत्र॑यः। अत्र॑यो॒गिरः॑। गिर॑श्शुम्भन्ति। शुं॒भ॒न्त्यत्र॑यः। अत्र॑य॒इत्यत्र॑यः॥ 10॥  
