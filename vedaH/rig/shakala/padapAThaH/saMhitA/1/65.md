

  
प॒श्वा।न।ता॒युम्।गुहा॑।चत॑न्तम्।नमः॑।यु॒जा॒नम्।नमः॑।वह॑न्तम्॥  
स॒जोषाः॑।धीराः॑।प॒दैः।अनु॑।ग्म॒न्।उप॑।त्वा॒।सी॒द॒न्।विश्वे॑।यज॑त्राः॥  
ऋ॒तस्य॑।दे॒वाः।अनु॑।व्र॒ता।गुः॒।भुव॑त्।परि॑ष्टिः।द्यौः।न।भूम॑॥  
वर्ध॑न्ति।ई॒म्।आपः॑।प॒न्वा।सुऽशि॑श्विम्।ऋ॒तस्य॑।योना॑।गर्भे॑।सुऽजा॑तम्॥  
पु॒ष्टिः।न।र॒ण्वा।क्षि॒तिः।न।पृ॒थ्वी।गि॒रिः।न।भुज्म॑।क्षोदः॑।न।श॒म्ऽभु॥  
अत्यः॑।न।अज्म॑न्।सर्ग॑ऽप्रतक्तः।सिन्धुः॑।न।क्षोदः॑।कः।इ॒म्।व॒रा॒ते॒॥  
जा॒मिः।सिन्धू॑नाम्।भ्राता॑ऽइव।स्वस्रा॑म्।इभ्या॑न्।न।राजा॑।वना॑नि।अ॒त्ति॒॥  
यत्।वात॑ऽजूतः।वना॑।वि।अस्था॑त्।अ॒ग्निः।ह॒।दा॒ति॒।रोम॑।पृ॒थि॒व्याः॥  
श्वसि॑ति।अ॒प्ऽसु।हं॒सः।न।सीद॑न्।क्रत्वा॑।चेति॑ष्ठः।वि॒शाम्।उ॒षः॒ऽभुत्॥  
सोमः॑।न।वे॒धाः।ऋ॒तऽप्र॑जातः।प॒शुः।न।शिश्वा॑।वि॒ऽभुः।दू॒रेऽभाः॑॥  
