

  
अश्वि॑ना।यज्व॑रीः।इषः॑।द्रव॑त्पाणी॒ इति॒ द्रव॑त्ऽपाणी।शुभः॑।प॒ती॒ इति॑।पुरु॑ऽभुजा।च॒न॒स्यत॑म्॥  
अश्वि॑ना।पुरु॑ऽदंससा।नरा॑।शवी॑रया।धि॒या।धिष्ण्या॑।वन॑तम्।गिरः॑॥  
दस्रा॑।यु॒वाक॑वः।सु॒ताः।नास॑त्या।वृ॒क्तऽब॑र्हिषः।आ।या॒त॒म्।रु॒द्र॒व॒र्त॒नी॒ इति॑ रुद्रऽवर्तनी॥  
इन्द्र॑।आ।या॒हि॒।चि॒त्र॒भा॒नो॒ इति॑ चित्रऽभानो।सु॒ताः।इ॒मे।त्वा॒ऽयवः॑।अण्वी॑भिः।तना॑।पू॒तासः॑॥  
इन्द्र॑।आ।या॒हि॒।धि॒या।इ॒षि॒तः।विप्र॑ऽजूतः।सु॒तऽव॑तः।उप॑।ब्रह्मा॑णि।वा॒घतः॑॥  
इन्द्र॑।आ।या॒हि॒।तूतु॑जानः।उप॑।ब्रह्मा॑णि।ह॒रि॒ऽवः॒।सु॒ते।द॒धि॒ष्व॒।नः॒।चनः॑॥  
ओमा॑सः।च॒र्ष॒णि॒ऽधृतः॒।विश्वे॑।दे॒वा॒सः॒।आ।ग॒त॒।दा॒श्वांसः॑।दा॒शुषः॑।सु॒तम्॥  
विश्वे॑।दे॒वासः॑।अ॒प्ऽतुरः॑।सु॒तम्।आ।ग॒न्त॒।तूर्ण॑यः।उ॒स्राःऽइ॑व।स्वस॑राणि॥  
विश्वे॑।दे॒वासः॑।अ॒स्रिधः॑।एहि॑ऽमायासः।अ॒द्रुहः॑।मेध॑म्।जु॒ष॒न्त॒।वह्न॑यः॥  
पा॒व॒का।नः॒।सर॑स्वती।वाजे॑भिः।वा॒जिनी॑ऽवती।य॒ज्ञम्।व॒ष्टु॒।धि॒याऽव॑सुः॥  
चो॒द॒यि॒त्री।सू॒नृता॑नाम्।चेत॑न्ती।सु॒ऽम॒ती॒नाम्।य॒ज्ञम्।द॒धे॒।सर॑स्वती॥  
म॒हः।अर्णः॑।सर॑स्वती।प्र।चे॒त॒य॒ति॒।के॒तुना॑।धियः॑।विश्वाः॑।वि।रा॒ज॒ति॒॥  
