

  
पृ॒थुः।रथः॑।दक्षि॑णायाः।अ॒यो॒जि॒।आ।एन॑म्।दे॒वासः॑।अ॒मृता॑सः।अ॒स्थुः॒।कृ॒ष्णात्।उत्।अ॒स्था॒त्।अ॒र्या॑।विऽहा॑याः।चिकि॑त्सन्ती।मानु॑षाय।क्षया॑य॥  
पूर्वा॑।विश्व॑स्मात्।भुव॑नात्।अ॒बो॒धि॒।जय॑न्ती।वाज॑म्।बृ॒ह॒ती।सनु॑त्री।उ॒च्चा।वि।अ॒ख्य॒त्।यु॒व॒तिः।पु॒नः॒ऽभूः।आ।उ॒षाः।अ॒ग॒न्।प्र॒थ॒मा।पू॒र्वऽहू॑तौ॥  
यत्।अ॒द्य।भा॒गम्।वि॒ऽभजा॑सि।नृऽभ्यः॑।उषः॑।दे॒वि॒।म॒र्त्य॒ऽत्रा।सु॒ऽजा॒ते॒।दे॒वः।नः॒।अत्र॑।स॒वि॒ता।दमू॑नाः।अना॑गसः।वो॒च॒ति॒।सूर्या॑य॥  
गृ॒हम्ऽगृ॑हम्।अ॒ह॒ना।या॒ति॒।अच्छ॑।दि॒वेऽदि॑वे।अधि॑।नाम॑।दधा॑ना।सिसा॑सन्ती।द्यो॒त॒ना।शश्व॑त्।आ।अ॒गा॒त्।अग्र॑म्ऽअग्रम्।इत्।भ॒ज॒ते॒।वसू॑नाम्॥  
भग॑स्य।स्वसा॑।वरु॑णस्य।जा॒मिः।उषः॑।सू॒नृ॒ते॒।प्र॒थ॒मा।ज॒र॒स्व॒।प॒श्चा।सः।द॒ध्याः॒।यः।अ॒घस्य॑।धा॒ता।जये॑म।तम्।दक्षि॑णया।रथे॑न॥  
उत्।ई॒र॒ता॒म्।सू॒नृताः॑।उत्।पुर॑म्ऽधीः।उत्।अ॒ग्नयः॑।शु॒शु॒चा॒नासः॑।अ॒स्थुः॒।स्पा॒र्हा।वसू॑नि।तम॑सा।अप॑ऽगूळ्हा।आ॒विः।कृ॒ण्व॒न्ति॒।उ॒षसः॑।वि॒ऽभा॒तीः॥  
अप॑।अ॒न्यत्।एति॑।अ॒भि।अ॒न्यत्।ए॒ति॒।विषु॑रूपे॒ इति॒ विषु॑ऽरूपे।अह॑नी॒ इति॑।सम्।च॒रे॒ते॒ इति॑।प॒रि॒ऽक्षितोः॑।तमः॑।अ॒न्या।गुहा॑।अ॒कः॒।अद्यौ॑त्।उ॒षाः।शोशु॑चता।रथे॑न॥  
स॒ऽदृशीः॑।अ॒द्य।स॒ऽदृशीः॑।इत्।ऊँ॒ इति॑।श्वः।दी॒र्घम्।स॒च॒न्ते॒।वरु॑णस्य।धाम॑।अ॒न॒व॒द्याः।त्रिं॒शत॑म्।योज॑नानि।एका॑ऽएका।क्रतु॑म्।परि॑।य॒न्ति॒।स॒द्यः॥  
जा॒न॒ती।अह्नः॑।प्र॒थ॒मस्य॑।नाम॑।शु॒क्रा।कृ॒ष्णात्।अ॒ज॒नि॒ष्ट॒।श्वि॒ती॒ची।ऋ॒तस्य॑।योषा॑।न।मि॒ना॒ति॒।धाम॑।अहः॑ऽअहः।निः॒ऽकृ॒तम्।आ॒ऽचर॑न्ती॥  
क॒न्या॑ऽइव।त॒न्वा॑।शाश॑दाना।एषि॑।दे॒वि॒।दे॒वम्।इय॑क्षमाणम्।स॒म्ऽस्मय॑माना।यु॒व॒तिः।पु॒रस्ता॑त्।आ॒विः।वक्षां॑सि।कृ॒णु॒षे॒।वि॒ऽभा॒ती॥  
सु॒ऽस॒ङ्का॒शा।मा॒तृमृ॑ष्टाऽइव।योषा॑।आ॒विः।त॒न्व॑म्।कृ॒णु॒षे॒।दृ॒शे।कम्।भ॒द्रा।त्वम्।उ॒षः॒।वि॒ऽत॒रम्।वि।उ॒च्छ॒।न।तत्।ते॒।अ॒न्याः।उ॒षसः॑।न॒श॒न्त॒॥  
अश्व॑ऽवतीः।गोऽम॑तीः।वि॒श्वऽवा॑राः।यत॑मानाः।र॒श्मिऽभिः॑।सूर्य॑स्य।परा॑।च॒।यन्ति॑।पुनः॑।आ।च॒।य॒न्ति॒।भ॒द्रा।नाम॑।वह॑मानाः।उ॒षसः॑॥  
ऋ॒तस्य॑।र॒श्मिम्।अ॒नु॒ऽयच्छ॑माना।भ॒द्रम्ऽभ॑द्रम्।क्रतु॑म्।अ॒स्मासु॑।धे॒हि॒।उषः॑।नः॒।अ॒द्य।सु॒ऽहवा॑।वि।उ॒च्छ॒।अ॒स्मासु॑।रायः॑।म॒घव॑त्ऽसु।च॒।स्यु॒रिति॑ स्युः॥  
