

  
अश्व॑म्।न।त्वा॒।वार॑ऽवन्तम्।व॒न्दध्यै॑।अ॒ग्निम्।नमो॑भिः।स॒म्ऽराज॑न्तम्।अ॒ध्व॒राणा॑म्॥  
सः।घ॒।नः॒।सू॒नुः।शव॑सा।पृ॒थुऽप्र॑गामा।सु॒ऽशेवः॑।मी॒ढ्वान्।अ॒स्माक॑म्।ब॒भू॒या॒त्॥  
सः।नः॒।दू॒रात्।च॒।आ॒सात्।च॒।नि।मर्त्या॑त्।अ॒घ॒ऽयोः।पा॒हि।सद॑म्।इत्।वि॒श्वऽआ॑युः॥  
इ॒मम्।ऊँ॒ इति॑।सु।त्वम्।अ॒स्माक॑म्।स॒निम्।गा॒य॒त्रम्।नव्यां॑सम्।अग्ने॑।दे॒वेषु॑।प्र।वो॒चः॒॥  
आ।नः॑।भ॒ज॒।प॒र॒मेषु॑।आ।वाजे॑षु।म॒ध्य॒मेषु॑।शिक्षा॑।वस्वः॑।अन्त॑मस्य॥  
वि॒ऽभ॒क्ता।अ॒सि॒।चि॒त्र॒भा॒नो॒ इति॑ चित्रऽभानो।सिन्धोः॑।ऊ॒र्मौ।उ॒पा॒के।आ।स॒द्यः।दा॒शुषे॑।क्ष॒र॒सि॒॥  
यम्।अ॒ग्ने॒।पृ॒त्ऽसु।मर्त्य॑म्।अवाः॑।वाजे॑षु।यम्।जु॒नाः।सः।यन्ता॑।शश्व॑तीः।इषः॑॥  
नकिः॑।अ॒स्य॒।स॒ह॒न्त्य॒।प॒रि॒ऽए॒ता।कय॑स्य।चि॒त्।वाजः॑।अ॒स्ति॒।श्र॒वाय्यः॑॥  
सः।वाज॑म्।वि॒श्वऽच॑र्षणिः।अर्व॑त्ऽभिः।अ॒स्तु॒।तरु॑ता।विप्रे॑भिः।अ॒स्तु॒।सनि॑ता॥  
जरा॑ऽबोध।तत्।वि॒वि॒ड्ढि॒।वि॒शेऽवि॑शे।य॒ज्ञिया॑य।स्तोम॑म्।रु॒द्राय॑।दृशी॑कम्॥  
सः।नः॑।म॒हान्।अ॒नि॒ऽमा॒नः।धू॒मऽके॑तुः।पु॒रु॒ऽच॒न्द्रः।धि॒ये।वाजा॑य।हि॒न्व॒तु॒॥  
सः।रे॒वान्ऽइ॑व।वि॒श्पतिः॑।दैव्यः॑।के॒तुः।शृ॒णो॒तु॒।नः॒।उ॒क्थैः।अ॒ग्निः।बृ॒हत्ऽभा॑नुः॥  
नमः॑।म॒हत्ऽभ्यः॑।नमः॑।अ॒र्भ॒केभ्यः॑।नमः॑।युव॑भ्यः।नमः॑।आ॒शि॒नेभ्यः॑।यजा॑म।दे॒वान्।यदि॑।श॒क्नवा॑म।मा।ज्याय॑सः॒।शंस॑म्।आ।वृ॒क्षि॒।दे॒वाः॒॥  
