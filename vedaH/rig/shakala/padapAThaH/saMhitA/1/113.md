

  
इ॒दम्।श्रेष्ठ॑म्।ज्योति॑षाम्।ज्योतिः॑।आ।अ॒गा॒त्।चि॒त्रः।प्र॒ऽके॒तः।अ॒ज॒नि॒ष्ट॒।विऽभ्वा॑।यथा॑।प्रऽसू॑ता।स॒वि॒तुः।स॒वाय॑।ए॒व।रात्री॑।उ॒षसे॑।योनि॑म्।अ॒रै॒क्॥  
रुश॑त्ऽवत्सा।रुश॑ती।श्वे॒त्या।आ।अ॒गा॒त्।अरै॑क्।ऊँ॒ इति॑।कृ॒ष्णा।सद॑नानि।अ॒स्याः॒।स॒मा॒नब॑न्धू॒ इति॑ स॒मा॒नऽब॑न्धू।अ॒मृते॒ इति॑।अ॒नू॒ची इति॑।द्यावा॑।वर्ण॑म्।च॒र॒तः॒।आ॒मि॒ना॒ने इत्या॑ऽमि॒ना॒ने॥  
स॒मा॒नः।अध्वा॑।स्वस्रोः॑।अ॒न॒न्तः।तम्।अ॒न्याऽअ॑न्या।च॒र॒तः॒।दे॒वशि॑ष्टे॒ इति॑ दे॒वऽशि॑ष्टे।न।मे॒थे॒ते॒ इति॑।न।त॒स्थ॒तुः॒।सु॒मेके॒ इति॑ सु॒ऽमेके॑।नक्तो॒षासा॑।सऽम॑नसा।विरू॑पे॒ इति॒ विऽरू॑पे॥  
भास्व॑ती।ने॒त्री।सू॒नृता॑नाम्।अचे॑ति।चि॒त्रा।वि।दुरः॑।नः॒।आ॒व॒रित्या॑वः।प्र॒ऽर्प्य॑।जग॑त्।वि।ऊँ॒ इति॑।नः॒।रा॒यः।अ॒ख्य॒त्।उ॒षाः।अ॒जी॒गः॒।भुव॑नानि।विश्वा॑॥  
जि॒ह्म॒ऽश्ये॑।चरि॑तवे।म॒घोनी॑।आ॒ऽभो॒गये॑।इ॒ष्टये॑।रा॒ये।ऊँ॒ इति॑।त्वम्।द॒भ्रम्।पश्य॑त्ऽभ्यः।उ॒र्वि॒या।वि॒ऽचक्षे॑।उ॒षाः।अ॒जी॒गः॒।भुव॑नानि।विश्वा॑॥  
क्ष॒त्राय॑।त्व॒म्।श्रव॑से।त्व॒म्।म॒ही॒यै।इ॒ष्टये॑।त्व॒म्।अर्थ॑म्ऽइव।त्व॒म्।इ॒त्यै।विऽस॑दृशा।जी॒वि॒ता।अ॒भि॒ऽप्र॒चक्षे॑।उ॒षाः।अ॒जी॒गः॒।भुव॑नानि।विश्वा॑॥  
ए॒षा।दि॒वः।दु॒हि॒ता प्रति॑।अ॒द॒र्शि॒।वि॒ऽउ॒च्छन्ती॑।यु॒व॒तिः।शु॒क्रऽवा॑साः।विश्व॑स्य।ईशा॑ना।पार्थि॑वस्य।वस्वः॑।उषः॑।अ॒द्य।इ॒ह।सु॒ऽभ॒गे॒।वि।उ॒च्छ॒॥  
प॒रा॒य॒ती॒नाम्।अनु॑।ए॒ति॒।पाथः॑।आ॒ऽय॒ती॒नाम्।प्र॒थ॒मा।शश्व॑तीनाम्।वि॒ऽउ॒च्छन्ती॑।जी॒वम्।उ॒त्ऽई॒रय॑न्ती।उ॒षाः।मृ॒तम्।कम्।च॒न।बो॒धय॑न्ती॥  
उषः॑।यत्।अ॒ग्निम्।स॒म्ऽइधे॑।च॒कर्थ॑।वि।यत्।आवः॑।चक्ष॑सा।सूर्य॑स्य।यत्।मानु॑षान्।य॒क्ष्यमा॑णान्।अजी॑ग॒रिति॑।तत्।दे॒वेषु॑।च॒कृ॒षे॒।भ॒द्रम्।अप्नः॑॥  
किय॑ति।आ।यत्।स॒मया॑।भवा॑ति।याः।वि॒ऽऊ॒षुः।याः।च॒।नू॒नम्।वि॒ऽउ॒च्छान्।अनु॑।पूर्वाः॑।कृ॒प॒ते॒।वा॒व॒शा॒ना।प्र॒ऽदीध्या॑ना।जोष॑म्।अ॒न्याभिः॑।ए॒ति॒॥  
ई॒युः।ते।ये।पूर्व॑ऽतराम्।अप॑श्यन्।वि॒ऽउ॒च्छन्ती॑म्।उ॒षस॑म्।मर्त्या॑सः।अ॒स्माभिः॑।ऊँ॒ इति॑।नु।प्र॒ति॒ऽचक्ष्या॑।अ॒भू॒त्।ओ इति॑।ते।य॒न्ति॒।ये।अ॒प॒रीषु॑।पश्या॑न्॥  
या॒व॒यत्ऽद्वे॑षाः।ऋ॒त॒ऽपाः।ऋ॒ते॒ऽजाः।सु॒म्न॒ऽवरी॑।सू॒नृताः॑।ई॒रय॑न्ती।सु॒ऽम॒ङ्ग॒लीः।बिभ्र॑ती।दे॒वऽवी॑तिम्।इ॒ह।अ॒द्य।उ॒षः॒।श्रेष्ठ॑ऽतमा।वि।उ॒च्छ॒॥  
शश्व॑त्।पु॒रा।उ॒षाः।वि।उ॒वा॒स॒।दे॒वी।अथो॒ इति॑।अ॒द्य।इ॒दम्।वि।आ॒वः॒।म॒घोनी॑।अथो॒ इति॑।वि।उ॒च्छा॒त्।उत्ऽत॑रान्।अनु॑।द्यून्।अ॒जरा॑।अ॒मृता॑।च॒र॒ति॒।स्व॒धाभिः॑॥  
वि।अ॒ञ्जिऽभिः॑।दि॒वः।आता॑सु।अ॒द्यौ॒त्।अप॑।कृ॒ष्णाम्।निः॒ऽनिज॑म्।दे॒वी।आ॒व॒रित्या॑वः।प्र॒ऽबो॒धय॑न्ती।अ॒रु॒णेभिः॑।अश्वैः॑।आ।उ॒षाः।या॒ति॒।सु॒ऽयुजा॑।रथे॑न॥  
आ॒ऽवह॑न्ती।पोष्या॑।वार्या॑णि।चि॒त्रम्।के॒तुम्।कृ॒णु॒ते॒।चेकि॑ताना।ई॒युषी॑णाम्।उ॒प॒ऽमा।शश्व॑तीनाम्।वि॒ऽभा॒ती॒नाम्।प्र॒थ॒मा।उ॒षाः।वि।अ॒श्वै॒त्॥  
उत्।ई॒र्ध्व॒म्।जी॒वः।असुः॑।नः॒।आ।अ॒गा॒त्।अप॑।प्र।अ॒गा॒त्।तमः॑।आ।ज्योतिः॑।ए॒ति॒।अरै॑क्।पन्था॑म्।यात॑वे।सूर्या॑य।अग॑न्म।यत्र॑।प्र॒ऽति॒रन्ते॑।आयुः॑॥  
स्यूम॑ना।वा॒चः।उत्।इ॒य॒र्ति॒।वह्निः॑।स्तवा॑नः।रे॒भः।उ॒षसः॑।वि॒ऽभा॒तीः।अ॒द्य।तत्।उ॒च्छ॒।गृ॒ण॒ते।म॒घो॒नि॒।अ॒स्मे इति॑।आयुः॑।नि।दि॒दी॒हि॒।प्र॒जाऽव॑त्॥  
याः।गोऽम॑तीः।उ॒षसः॑।सर्व॑ऽवीराः।वि॒ऽउ॒च्छन्ति॑।दा॒शुषे॑।मर्त्या॑य।वा॒योःऽइ॑व।सू॒नृता॑नाम्।उ॒त्ऽअ॒र्के।ताः।अ॒श्व॒ऽदाः।अ॒श्न॒व॒त्।सो॒म॒ऽसुत्वा॑॥  
मा॒ता।दे॒वाना॑म्।अदि॑तेः।अनी॑कम्।य॒ज्ञस्य॑।के॒तुः।बृ॒ह॒ती।वि।भा॒हि॒।प्र॒श॒स्ति॒ऽकृत्।ब्रह्म॑णे।नः॒।वि।उ॒च्छ॒।नः॒।जने॑।ज॒न॒य॒।वि॒श्व॒ऽवा॒रे॒॥  
यत्।चि॒त्रम्।अप्नः॑।उ॒षसः॑।वह॑न्ति।ई॒जा॒नाय॑।श॒श॒मा॒नाय॑।भ॒द्रम्।तत्।नः॒।मि॒त्रः।वरु॑णः।म॒म॒ह॒न्ता॒म्।अदि॑तिः।सिन्धुः॑।पृ॒थि॒वी।उ॒त।द्यौः॥  
