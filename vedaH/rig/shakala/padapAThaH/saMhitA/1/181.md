

  
कत्।ऊँ॒ इति॑।प्रेष्ठौ॑।इ॒षाम्।र॒यी॒णाम्।अ॒ध्व॒र्यन्ता॑।यत्।उ॒त्ऽनि॒नी॒थः।अ॒पाम्।अ॒यम्।वा॒म्।य॒ज्ञः।अ॒कृ॒त॒।प्रऽश॑स्तिम्।वसु॑धिती॒ इति॑ वसु॑ऽधिती।अवि॑तारा।ज॒ना॒ना॒म्॥  
आ।वा॒म्।अश्वा॑सः।शुच॑यः।प॒यः॒ऽपाः।वात॑ऽरंहसः।दि॒व्यासः॑।अत्याः॑।म॒नः॒ऽजुवः॑।वृष॑णः।वी॒तऽपृ॑ष्ठाः।आ।इ॒ह।स्व॒ऽराजः॑।अ॒श्विना॑।व॒ह॒न्तु॒॥  
आ।वा॒म्।रथः॑।अ॒वनिः॑।न।प्र॒वत्वा॑न्।सृ॒प्रऽव॑न्धुरः।सु॒वि॒ताय॑।ग॒म्याः॒।वृष्णः॑।स्था॒ता॒रा॒।मन॑सः।जवी॑यान्।अ॒ह॒म्ऽपू॒र्वः।य॒ज॒तः।धि॒ष्ण्या॒।यः॥  
इ॒हऽइ॑ह।जा॒ता।सम्।अ॒वा॒व॒शी॒ता॒म्।अ॒रे॒पसा॑।त॒न्वा॑।नाम॑ऽभिः।स्वैः।जि॒ष्णुः।वा॒म्।अ॒न्यः।सुऽम॑खस्य।सू॒रिः।दि॒वः।अ॒न्यः।सु॒ऽभगः॑।पु॒त्रः।ऊ॒हे॒॥  
प्र।वा॒म्।नि॒ऽचे॒रुः।क॒कु॒हः।वशा॑न्।अनु॑।पि॒शङ्ग॑ऽरूपः।सद॑नानि।ग॒म्याः॒।हरी॑।अ॒न्यस्य॑।पी॒पय॑न्त।वाजैः॑।म॒थ्ना।रजां॑सि।अ॒श्वि॒ना॒।वि।घोषैः॑॥  
प्र।वा॒म्।श॒रत्ऽवा॑न्।वृ॒ष॒भः।न।नि॒ष्षाट्।पू॒र्वीः।इषः॑।च॒र॒ति॒।मध्वः॑।इ॒ष्णन्।एवैः॑।अ॒न्यस्य॑।पी॒पय॑न्त।वाजैः॑।वेष॑न्तीः।ऊ॒र्ध्वाः।न॒द्यः॑।नः॒।आ।अ॒गुः॒॥  
अस॑र्जि।वा॒म्।स्थवि॑रा।वे॒ध॒सा॒।गीः।बा॒ळ्हे।अ॒श्वि॒ना॒।त्रे॒धा।क्षर॑न्ती।उप॑ऽस्तुतौ।अ॒व॒त॒म्।नाध॑मानम्।याम॑न्।अया॑मन्।शृ॒णु॒त॒म्।हव॑म्।मे॒॥  
उ॒त।स्या।वा॒म्।रुश॑तः।वप्स॑सः।गीः।त्रि॒ऽब॒र्हिषि॑।सद॑सि।पि॒न्व॒ते॒।नॄन्।वृषा॑।वा॒म्।मे॒घः।वृ॒ष॒णा॒।पी॒पा॒य॒।गोः।न।सेके॑।मनु॑षः।द॒श॒स्यन्॥  
यु॒वाम्।पू॒षाऽइ॑व।अ॒श्वि॒ना॒।पुर॑म्ऽधिः।अ॒ग्निम्।उ॒षाम्।न।ज॒र॒ते॒।ह॒विष्मा॑न्।हु॒वे।यत्।वा॒म्।व॒रि॒व॒स्या।गृ॒णा॒नः।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
