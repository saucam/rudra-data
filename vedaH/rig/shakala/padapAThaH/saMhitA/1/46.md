

  
ए॒षो इति॑।उ॒षाः।अपू॑र्व्या।वि।उ॒च्छ॒ति॒।प्रि॒या।दि॒वः।स्तु॒षे।वा॒म्।अ॒श्वि॒ना॒।बृ॒हत्॥  
या।द॒स्रा।सिन्धु॑ऽमातरा।म॒नो॒तरा॑।र॒यी॒णाम्।धि॒या।दे॒वा।व॒सु॒ऽविदा॑॥  
व॒च्यन्ते॑।वा॒म्।क॒कु॒हासः॑।जू॒र्णाया॑म्।अधि॑।वि॒ष्टपि॑।यत्।वा॒म्।रथः॑।विऽभिः॑।पता॑त्॥  
ह॒विषा॑।जा॒रः।अ॒पाम्।पिप॑र्ति।पपु॑रिः।न॒रा॒।पि॒ता।कुट॑स्य।च॒र्ष॒णिः॥  
आ॒दा॒रः।वा॒म्।म॒ती॒नाम्।नास॑त्या।म॒त॒ऽव॒च॒सा॒।पा॒तम्।सोम॑स्य।धृ॒ष्णु॒ऽया॥  
या।नः॒।पीप॑रत्।अ॒श्वि॒ना॒।ज्योति॑ष्मती।तमः॑।ति॒रः।ताम्।अ॒स्मे इति॑।रा॒सा॒था॒म्।इष॑म्॥  
आ।नः॒।ना॒वा।म॒ती॒नाम्।या॒तम्।पा॒राय॑।गन्त॑वे।यु॒ञ्जाथा॑म्।अ॒श्वि॒ना॒।रथ॑म्॥  
अ॒रित्र॑म्।वा॒म्।दि॒वः।पृ॒थु।ती॒र्थे।सिन्धू॑नाम्।रथः॑।धि॒या।यु॒यु॒ज्रे॒।इन्द॑वः॥  
दि॒वः।क॒ण्वा॒सः॒।इन्द॑वः।वसु॑।सिन्धू॑नाम्।प॒दे।स्वम्।व॒व्रिम्।कुह॑।धि॒त्स॒थः॒॥  
अभू॑त्।ऊँ॒ इति॑।भाः।ऊँ॒ इति॑।अं॒शवे॑।हिर॑ण्यम्।प्रति॑।सूर्यः॑।वि।अ॒ख्य॒त्।जि॒ह्वया॑।असि॑तः॥  
अभू॑त्।ऊँ॒ इति॑।पा॒रम्।एत॑वे।पन्था॑।ऋ॒तस्य॑।सा॒धु॒ऽया।अद॑र्शि।वि।स्रु॒तिः।दि॒वः॥  
तत्ऽत॑त्।इत्।अ॒श्विनोः॑।अवः॑।ज॒रि॒ता।प्रति॑।भू॒ष॒ति॒।मदे॑।सोम॑स्य।पिप्र॑तोः॥  
वा॒व॒सा॒ना।वि॒वस्व॑ति।सोम॑स्य।पी॒त्या।गि॒रा।म॒नु॒ष्वत्।श॒म्भू॒ इति॑ शम्ऽभू।आ।ग॒त॒म्॥  
यु॒वोः।उ॒षाः।अनु॑।श्रिय॑म्।परि॑ऽज्मनोः।उ॒प॒ऽआच॑रत्।ऋ॒ता।व॒न॒थः॒।अ॒क्तुऽभिः॑॥  
उ॒भा।पि॒ब॒त॒म्।अ॒श्वि॒ना॒।उ॒भा।नः॒।शर्म॑।य॒च्छ॒त॒म्।अ॒वि॒द्रि॒याभिः॑।ऊ॒तिभिः॑॥  
