

  
नास॑त्याभ्याम्।ब॒र्हिःऽइ॑व।प्र।वृ॒ञ्जे॒।स्तोमा॑न्।इ॒य॒र्मि॒।अ॒भ्रिया॑ऽइव।वातः॑।यौ।अर्भ॑गाय।वि॒ऽम॒दाय॑।जा॒याम्।से॒ना॒ऽजुवा॑।नि॒ऽऊ॒हतुः॑।रथे॑न॥  
वी॒ळु॒पत्म॑ऽभिः।आ॒शु॒हेम॑ऽभिः।वा॒।दे॒वाना॑म्।वा॒।जू॒तिऽभिः॑।शाश॑दाना।तत्।रास॑भः।ना॒स॒त्या॒।स॒हस्र॑म्।आ॒जा।य॒मस्य॑।प्र॒ऽधने॑।जि॒गा॒य॒॥  
तुग्रः॑।ह॒।भु॒ज्युम्।अ॒श्वि॒ना॒।उ॒द॒ऽमे॒घे।र॒यिम्।न।कः।चि॒त्।म॒मृ॒ऽवाम्।अव॑।अ॒हाः॒।तम्।ऊ॒ह॒थुः॒।नौ॒भिः।आ॒त्म॒न्ऽवती॑भिः।अ॒न्त॒रि॒क्ष॒प्रुत्ऽभिः॑।अप॑ऽउदकाभिः॥  
ति॒स्रः।क्षपः॑।त्रिः।अहा॑।अ॒ति॒व्रज॑त्ऽभिः।नास॑त्या।भु॒ज्युम्।ऊ॒ह॒थुः॒।प॒त॒ङ्गैः।स॒मु॒द्रस्य॑।धन्व॑न्।आ॒र्द्रस्य॑।पा॒रे।त्रि॒ऽभिः।रथैः॑।श॒तप॑त्ऽभिः।षट्ऽअ॑श्वैः॥  
अ॒ना॒र॒म्भ॒णे।तत्।अ॒वी॒र॒ये॒था॒म्।अ॒ना॒स्था॒ने।अ॒ग्र॒भ॒णे।स॒मु॒द्रे।यत्।अ॒श्वि॒ना॒।ऊ॒हथुः॑।भु॒ज्युम्।अस्त॑म्।श॒तऽअ॑रित्रान्।नाव॑म्।आ॒त॒स्थि॒वांस॑म्॥  
यम्।अ॒श्वि॒ना॒।द॒दथुः॑।श्वे॒तम्।अश्व॑म्।अ॒घऽअ॑श्वाय।शश्व॑त्।इत्।स्व॒स्ति।तत्।वा॒म्।दा॒त्रम्।महि॑।की॒र्तेन्य॑म्।भू॒त्।पै॒द्वः।वा॒जी।सद॑म्।इत्।हव्यः॑।अ॒र्यः॥  
यु॒वम्।न॒रा॒।स्तु॒व॒ते।प॒ज्रि॒याय॑।क॒क्षीव॑ते।अ॒र॒द॒त॒म्।पुर॑म्ऽधिम्।का॒रो॒त॒रात्।श॒फात्।अश्व॑स्य।वृष्णः॑।श॒तम्।कु॒म्भान्।अ॒सि॒ञ्च॒त॒म्।सुरा॑याः॥  
हि॒मेन॑।अ॒ग्निम्।घ्रं॒सम्।अ॒वा॒र॒ये॒था॒म्।पि॒तु॒ऽमती॒म्।ऊर्ज॑म्।अ॒स्मै॒।अ॒ध॒त्त॒म्।ऋ॒बीसे॑।अत्रि॑म्।अ॒श्वि॒ना॒।अव॑ऽनीतम्।उत्।नि॒न्य॒थुः॒।सर्व॑ऽगणम्।स्व॒स्ति॥  
परा॑।अ॒व॒तम्।ना॒स॒त्या॒।अ॒नु॒दे॒था॒म्।उ॒च्चाऽबु॑ध्नम्।च॒क्र॒थुः॒।जि॒ह्मऽबा॑रम्।क्षर॑न्।आपः॑।न।पा॒यना॑य।रा॒ये।स॒हस्रा॑य।तृष्य॑ते।गोत॑मस्य॥  
जु॒जु॒रुषः॑।ना॒स॒त्या॒।उ॒त।व॒व्रिम्।प्र।अ॒मु॒ञ्च॒त॒म्।द्रा॒पिम्ऽइ॑व।च्यवा॑नात्।प्र।अ॒ति॒र॒त॒म्।ज॒हि॒तस्य॑।आयुः॑।द॒स्रा॒।आत्।इत्।पति॑म्।अ॒कृ॒णु॒त॒म्।क॒नीना॑म्॥  
तत्।वा॒म्।न॒रा॒।शंस्य॑म्।राध्य॑म्।च॒।अ॒भि॒ष्टि॒ऽमत्।ना॒स॒त्या॒।वरू॑थम्।यत्।वि॒द्वांसा॑।नि॒धिम्ऽइ॑व।अप॑ऽगूळ्हम्।उत्।द॒र्श॒तात्।ऊ॒पथुः॑।वन्द॑नाय॥  
तत्।वा॒म्।न॒रा॒।स॒नये॑।दंसः॑।उ॒ग्रम्।आ॒विः।कृ॒णो॒मि॒।तन्य॒तुः।न।वृ॒ष्टिम्।द॒ध्यङ्।ह॒।यत्।मधु॑।आ॒थ॒र्व॒णः।वा॒म्।अश्व॑स्य।सी॒र्ष्णा।प्र।यत्।ई॒म्।उ॒वाच॑॥  
अजो॑हवीत्।ना॒स॒त्या॒।क॒रा।वा॒म्।म॒हे।याम॑न्।पु॒रु॒ऽभु॒जा॒।पुर॑म्ऽधिः।श्रु॒तम्।तत्।शासुः॑ऽइव।व॒ध्र॒िऽम॒त्याः।हिर॑ण्यऽहस्तम्।अ॒श्वि॒नौ॒।अ॒द॒त्त॒म्॥  
आ॒स्नः।वृक॑स्य।वर्ति॑काम्।अ॒भीके॑।यु॒वम्।न॒रा॒।ना॒स॒त्या॒।अ॒मु॒मु॒क्त॒म्।उ॒तो इति॑।क॒विम्।पु॒रु॒ऽभु॒जा॒।यु॒वम्।ह॒।कृप॑माणम्।अ॒कृ॒णु॒त॒म्।वि॒ऽचक्षे॑॥  
च॒रित्र॑म्।हि।वेःऽइ॑व।अच्छे॑दि।प॒र्णम्।आ॒जा।खे॒लस्य॑।परि॑ऽतक्म्यायाम्।स॒द्यः।जङ्घा॑म्।आय॑सीम्।वि॒श्पला॑यै।धने॑।हि॒ते।सर्त॑वे।प्रति॑।अ॒ध॒त्त॒म्॥  
श॒तम्।मे॒षान्।वृ॒क्ये॑।च॒क्ष॒दा॒नम्।ऋ॒ज्रऽअ॑श्वम्।तम्।पि॒ता।अ॒न्धम्।च॒का॒र॒।तस्मै॑।अ॒क्षी इति॑।ना॒स॒त्या॒।वि॒ऽचक्षे॑।आ।अ॒ध॒त्त॒म्।द॒स्रा॒।भि॒ष॒जौ॒।अ॒न॒र्वन्॥  
आ।वा॒म्।रथ॑म्।दु॒हि॒ता।सूर्य॑स्य।कार्ष्म॑ऽइव।अ॒ति॒ष्ठ॒त्।अर्व॑ता।जय॑न्ती।विश्वे॑।दे॒वाः।अनु॑।अ॒म॒न्य॒न्त॒।हृ॒त्ऽभिः।सम्।ऊँ॒ इति॑।श्रि॒या।ना॒स॒त्या॒।स॒चे॒थे॒ इति॑॥  
यत्।अया॑तम्।दिवः॑ऽदासाय।व॒र्तिः।भ॒रत्ऽवा॑जाय।अ॒श्वि॒ना॒।हय॑न्ता।रे॒वत्।उ॒वा॒ह॒।स॒च॒नः।रथः॑।वा॒म्।वृ॒ष॒भः।च॒।शिं॒शु॒मारः॑।च॒।यु॒क्ता॥  
र॒यिम्।सु॒ऽक्ष॒त्रम्।सु॒ऽअ॒प॒त्यम्।आयुः॑।सु॒ऽवीर्य॑म्।ना॒स॒त्या॒।वह॑न्ता।आ।ज॒ह्नावी॑म्।सऽम॑नसा।उप॑।वाजैः॑।त्रिः।अह्नः॑।भा॒गम्।दध॑तीम्।अ॒या॒त॒म्॥  
परि॑ऽविष्टम्।जा॒हु॒षम्।वि॒श्वतः॑।सी॒म्।सु॒ऽगेभिः॑।नक्त॑म्।ऊ॒ह॒थुः॒।रजः॑ऽभिः।वि॒ऽभि॒न्दुना॑।ना॒स॒त्या॒।रथे॑न।वि।पर्व॑तान्।अ॒ज॒र॒यू इति॑।अ॒या॒त॒म्॥  
एक॑स्याः।वस्तोः॑।आ॒व॒त॒म्।रणा॑य।वश॑म्।अ॒श्वि॒ना॒।स॒नये॑।स॒हस्रा॑।निः।अ॒ह॒त॒म्।दु॒च्छुनाः॑।इन्द्र॑ऽवन्ता।पृ॒थु॒ऽश्रव॑सः।वृ॒ष॒णौ॒।अरा॑तीः॥  
श॒रस्य॑।चि॒त्।आ॒र्च॒त्ऽकस्य॑।अ॒व॒तात्।आ।नी॒चात्।उ॒च्चा।च॒क्र॒थुः॒।पात॑वे।वाः।श॒यवे॑।चि॒त्।ना॒स॒त्या॒।शची॑भिः।जसु॑रये।स्त॒र्य॑म्।पि॒प्य॒थुः॒।गाम्॥  
अ॒व॒स्य॒ते।स्तु॒व॒ते।कृ॒ष्णि॒याय॑।ऋ॒जु॒ऽय॒ते।ना॒स॒त्या॒।शची॑भिः।प॒शुम्।न।न॒ष्टम्ऽइ॑व।दर्श॑नाय।वि॒ष्णा॒प्व॑म्।द॒द॒थुः॒।विश्व॑काय॥  
दश॑।रात्रीः॑।अशि॑वेन।नव॑।द्यून्।अव॑ऽनद्धम्।श्न॒थि॒तम् अ॒प्ऽसु।अ॒न्तरिति॑।विऽप्रु॑तम्।रे॒भम्।उ॒दनि॑।प्रऽवृ॑क्तम्।उत्।नि॒न्य॒थुः॒।सोम॑म्ऽइव स्रु॒वेण॑॥  
प्र।वा॒म्।दंसां॑सि।अ॒स्वि॒नौ॒।अ॒वो॒च॒म्।अ॒स्य।पतिः॑।स्या॒म्।सु॒ऽगवः॑।सु॒ऽवीरः॑।उ॒त।पश्य॑न्।अ॒श्नु॒वन्।दी॒र्घम्।आयुः॑।अस्त॑म्ऽइव।इत्।ज॒रि॒माण॑म्।ज॒ग॒म्या॒म्॥  
