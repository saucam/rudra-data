

  
तत्।नु।वो॒चा॒म॒।र॒भ॒साय॑।जन्म॑ने।पूर्व॑म्।म॒हि॒त्वम्।वृ॒ष॒भस्य॑।के॒तवे॑।ऐ॒धाऽइ॑व।याम॑न्।म॒रु॒तः॒।तु॒वि॒ऽस्व॒णः॒।यु॒धाऽइ॑व।श॒क्राः॒।त॒वि॒षाणि॑।क॒र्त॒न॒॥  
नित्य॑म्।न।सू॒नुम्।मधु॑।बिभ्र॑तः।उप॑।क्रीळ॑न्ति।क्री॒ळाः।वि॒दथे॑षु।घृष्व॑यः।नक्ष॑न्ति।रु॒द्राः।अव॑सा।न॒म॒स्विन॑म्।न।म॒र्ध॒न्ति॒।स्वऽत॑वसः।ह॒विः॒ऽकृत॑म्॥  
यस्मै॑।ऊमा॑सः।अ॒मृताः॑।अरा॑सत।रा॒यः।पोष॑म्।च॒।ह॒विषा॑।द॒दा॒शुषे॑।उ॒क्षन्ति॑।अ॒स्मै॒।म॒रुतः॑।हि॒ताःऽइ॑व।पु॒रु।रजां॑सि।पय॑सा।म॒यः॒ऽभुवः॑॥  
आ।ये।रजां॑सि।तवि॑षीभिः।अव्य॑त।प्र।वः॒।एवा॑सः।स्वऽय॑तासः।अ॒ध्र॒ज॒न्।भय॑न्ते।विश्वा॑।भुव॑नानि।ह॒र्म्या।चि॒त्रः।वः॒।यामः॑।प्रऽय॑तासु।ऋ॒ष्टिषु॑॥  
यत्।त्वे॒षऽया॑माः।न॒दय॑न्त।पर्व॑तान्।दि॒वः।वा॒।पृ॒ष्ठम्।नर्याः॑।अचु॑च्यवुः।विश्वः॑।वः॒।अज्म॑न्।भ॒य॒ते॒।वन॒स्पतिः॑।र॒थि॒यन्ती॑ऽइव।प्र।जि॒ही॒ते॒।ओष॑धिः॥  
यू॒यम्।नः॒।उ॒ग्राः॒।म॒रु॒तः॒।सु॒ऽचे॒तुना॑।अरि॑ष्टऽग्रामाः।सु॒ऽम॒तिम्।पि॒प॒र्त॒न॒।यत्र॑।वः॒।दि॒द्युत्।रद॑ति।क्रिविः॑ऽदती।रि॒णाति॑।प॒श्वः।सुधि॑ताऽइव।ब॒र्हणा॑॥  
प्र।स्क॒म्भऽदे॑ष्णाः।अ॒न॒व॒भ्रऽरा॑धसः।अ॒ला॒तृ॒णासः॑।वि॒दथे॑षु।सुऽस्तु॑ताः।अर्च॑न्ति।अ॒र्कम्।म॒दि॒रस्य॑।पी॒तये॑।वि॒दुः।वी॒रस्य॑।प्र॒थ॒मानि॑।पौंस्या॑॥  
श॒तभु॑जिऽभिः।तम्।अ॒भिऽह्रु॑तेः।अ॒घात्।पूः॒ऽभिः।र॒क्ष॒त॒।म॒रु॒तः॒।यम्।आव॑त।जन॑म्।यम्।उ॒ग्राः॒।त॒व॒सः॒।वि॒ऽर॒प्शि॒नः॒।पा॒थन॑।शंसा॑त्।तन॑यस्य।पु॒ष्टिषु॑॥  
विश्वा॑नि।भ॒द्रा।म॒रु॒तः॒।रथे॑षु।वः॒।मि॒थ॒स्पृध्या॑ऽइव।त॒वि॒षाणि॑।आऽहि॑ता।अंसे॑षु।आ।वः॒।प्रऽप॑थेषु।खा॒दयः॑।अक्षः॑।वः॒।च॒क्रा।स॒मया॑।वि।व॒वृ॒ते॒॥  
भूरी॑णि।भ॒द्रा।नर्ये॑षु।बा॒हुषु॑।वक्षः॑ऽसु।रु॒क्माः।र॒भ॒सासः॑।अ॒ञ्जयः॑।अंसे॑षु।एताः॑।प॒विषु॑।क्षु॒राः।अधि॑।वयः॑।न।प॒क्षान्।वि।अनु॑।श्रियः॑।धि॒रे॒॥  
म॒हान्तः॑।म॒ह्ना।वि॒ऽभ्वः॑।विऽभू॑तयः।दू॒रे॒ऽदृशः॑।ये।दि॒व्याःऽइ॑व।स्तृऽभिः॑।म॒न्द्राः।सु॒ऽजि॒ह्वाः।स्वरि॑तारः।आ॒सऽभिः॑।सम्ऽमि॑श्लाः।इन्द्रे॑।म॒रुतः॑।प॒रि॒ऽस्तुभः॑॥  
तत्।वः॒।सु॒ऽजा॒ताः॒।म॒रु॒तः॒।म॒हि॒ऽत्व॒नम्।दी॒र्घम्।वः॒।दा॒त्रम्।अदि॑तेःऽइव।व्र॒तम्।इन्द्रः॑।च॒न।त्यज॑सा।वि।ह्रु॒णा॒ति॒।तत्।जना॑य।यस्मै॑।सु॒ऽकृते॑।अरा॑ध्वम्॥  
तत्।वः॒।जा॒मि॒ऽत्वम्।म॒रु॒तः॒।परे॑।यु॒गे।पु॒रु।यत्।शंस॑म्।अ॒मृ॒ता॒सः॒।आव॑त।अ॒या।धि॒या।मन॑वे।श्रु॒ष्टिम्।आव्य॑।सा॒कम्।नरः॑।दं॒सनैः॑।आ।चि॒कि॒त्रि॒रे॒॥  
येन॑।दी॒र्घम्।म॒रु॒तः॒।शू॒शवा॑म।यु॒ष्माके॑न।परी॑णसा।तु॒रा॒सः॒।आ।यत्।त॒तन॑म्।वृ॒जने॑।जना॑सः।ए॒भिः।य॒ज्ञेभिः॑।तत्।अ॒भि।इष्टि॑म्।अ॒श्या॒म्॥  
ए॒षः।वः॒।स्तोमः॑।म॒रु॒तः॒।इ॒यम्।गीः।मा॒न्दा॒र्यस्य॑।मा॒न्यस्य॑।का॒रोः।आ।इषा।या॒सी॒ष्ट॒।त॒न्वे॑।व॒याम्।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
