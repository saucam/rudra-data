

  
यत्।चि॒त्।हि।स॒त्य॒।सो॒म॒ऽपा॒।अ॒ना॒श॒स्ताःऽइ॑व।स्मसि॑।आ।तु।नः॒।इ॒न्द्र॒।शं॒स॒य॒।गोषु॑।अश्वे॑षु।शु॒भ्रिषु॑।स॒हस्रे॑षु।तु॒वी॒ऽम॒घ॒॥  
शिप्रि॑न्।वा॒जा॒ना॒म्।प॒ते॒।शची॑ऽवः।तव॑।दं॒सना॑।आ।तु।नः॒।इ॒न्द्र॒।शं॒स॒य॒।गोषु॑।अश्वे॑षु।शु॒भ्रिषु॑।स॒हस्रे॑षु।तु॒वी॒ऽम॒घ॒॥  
नि।स्वा॒प॒य॒।मि॒थु॒ऽदृशा॑।स॒स्ताम्।अबु॑ध्यमाने॒ इति॑।आ।तु।नः॒।इ॒न्द्र॒।शं॒स॒य॒।गोषु॑।अश्वे॑षु।शु॒भ्रिषु॑।स॒हस्रे॑षु।तु॒वी॒ऽम॒घ॒॥  
स॒सन्तु॑।त्याः।अरा॑तयः।बोध॑न्तु।शू॒र॒।रा॒तयः॑।आ।तु।नः॒।इ॒न्द्र॒।शं॒स॒य॒।गोषु॑।अश्वे॑षु।शु॒भ्रिषु॑।स॒हस्रे॑षु।तु॒वी॒ऽम॒घ॒॥  
सम्।इ॒न्द्र॒।ग॒र्द॒भम्।मृ॒ण॒।नु॒वन्त॑म्।पा॒पया॑।अ॒मु॒या।आ।तु।नः॒।इ॒न्द्र॒।शं॒स॒य॒।गोषु॑।अश्वे॑षु।शु॒भ्रिषु॑।स॒हस्रे॑षु।तु॒वी॒ऽम॒घ॒॥  
पता॑ति।कु॒ण्डृ॒णाच्या॑।दू॒रम्।वातः॑।वना॑त्।अधि॑।आ।तु।नः॒।इ॒न्द्र॒।शं॒स॒य॒।गोषु॑।अश्वे॑षु।शु॒भ्रिषु॑।स॒हस्रे॑षु।तु॒वी॒ऽम॒घ॒॥  
सर्व॑म्।प॒रि॒ऽक्रो॒शम्।ज॒हि॒।ज॒म्भय॑।कृ॒क॒दा॒श्व॑म्।आ।तु।नः॒।इ॒न्द्र॒।शं॒स॒य॒।गोषु॑।अश्वे॑षु।शु॒भ्रिषु॑।स॒हस्रे॑षु।तु॒वी॒ऽम॒घ॒॥  
