

  
चि॒त्रम्।दे॒वाना॑म्।उत्।अ॒गा॒त्।अनी॑कम्।चक्षुः॑।मि॒त्रस्य॑।वरु॑णस्य।अ॒ग्नेः।आ।अ॒प्राः॒।द्यावा॑पृथि॒वी इति॑।अ॒न्तरि॑क्षम्।सूर्यः॑।आ॒त्मा।जग॑तः।त॒स्थुषः॑।च॒॥  
सूर्यः॑।दे॒वीम्।उ॒षसम्।रोच॑मानाम्।मर्यः॑।न।योषा॑म्।अ॒भि।ए॒ति॒।प॒श्चात्।यत्र॑।नरः॑।दे॒व॒ऽयन्तः॑।यु॒गानि॑।वि॒ऽत॒न्व॒ते।प्रति॑।भ॒द्राय॑।भ॒द्रम्॥  
भ॒द्राः।अश्वाः॑।ह॒रितः॑।सूर्य॑स्य।चि॒त्राः।एत॑ऽग्वाः।अ॒नु॒ऽमाद्या॑सः।न॒म॒स्यन्तः॑।दि॒वः।आ।पृ॒ष्ठम्।अ॒स्थुः॒।परि॑।द्यावा॑पृथि॒वी।य॒न्ति॒।स॒द्यः॥  
तत्।सूर्य॑स्य।दे॒व॒ऽत्वम्।तत्।म॒हि॒ऽत्वम्।म॒ध्या।कर्तोः॑।विऽत॑तम्।सम्।ज॒भा॒र॒।य॒दा।इत्।अयु॑क्त।ह॒रितः॑।स॒धऽस्था॑य्।आत्।रात्री॑।वासः॑।त॒नु॒ते॒।सि॒मस्मै॑॥  
तत्।मि॒त्रस्य॑।वरु॑णस्य।अ॒भि॒ऽचक्षे॑।सूर्यः॑।रू॒पम्।कृ॒णु॒ते॒।द्योः।उ॒पऽस्थे॑।अ॒न॒न्तम्।अ॒न्यत्।रुश॑त्।अ॒स्य॒।पाजः॑।कृ॒ष्णम्।अ॒न्यत्।ह॒रितः॑।सम्।भ॒र॒न्ति॒॥  
अ॒द्य।दे॒वाः॒।उत्ऽइ॑ता॑।सूर्य॑स्य।निः।अंह॑सः।पि॒पृ॒त।निः।अ॒व॒द्यात्।तत्।नः॒।मि॒त्रः।वरु॑णः।म॒म॒ह॒न्ता॒म्।अदि॑तिः।सिन्धुः॑।पृ॒थि॒वी।उ॒त।द्यौः॥  
