

  
मत्सि॑।अपा॑यि।ते॒।महः॑।पात्र॑स्यऽइव।ह॒रि॒ऽवः।म॒त्स॒रः।मदः॑।वृषा॑।ते॒।वृष्णे॑।इन्दुः॑।वा॒जी।स॒ह॒स्र॒ऽसात॑मः॥  
आ।नः॒।ते॒।ग॒न्तु॒।म॒त्स॒रः।वृषा॑।मदः॑।वरे॑ण्यः।स॒हऽवा॑न्।इ॒न्द्र॒।सा॒न॒सिः।पृ॒त॒ना॒षाट्।अम॑र्त्यः॥  
त्वम्।हि।शूरः॑।सनि॑ता।चो॒दयः॑।मनु॑षः।रथ॑म्।स॒हऽवा॑न्।दस्यु॑म्।अ॒व्र॒तम्।ओषः॑।पात्र॑म्।न।शो॒चिषा॑॥  
मु॒षा॒य।सू॒र्य॒।क॒वे॒।च॒क्रम्।ईशा॑नः।ओज॑सा।वह॑।शुष्णा॑य।व॒धम्।कुत्स॑म्।वात॑स्य।अश्वैः॑॥  
शु॒ष्मिन्ऽत॑मः।हि।ते॒।मदः॑।द्यु॒म्निन्ऽत॑मः।उ॒त।क्रतुः॑।वृ॒त्र॒ऽघ्ना।व॒रि॒वः॒ऽविदा॑।मं॒सी॒ष्ठाः।अ॒श्व॒ऽसात॑मः॥  
यथा॑।पूर्वे॑भ्यः।ज॒रि॒तृऽभ्यः॑।इ॒न्द्र॒।मयः॑ऽइव।आपः॑।न।तृष्य॑ते।ब॒भूथ॑।ताम्।अनु॑।त्वा॒।नि॒ऽविद॑म्।जो॒ह॒वी॒मि॒।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
