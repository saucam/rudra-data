

  
अ॒यम्।वा॒म्।मधु॑मत्ऽतमः।सु॒तः।सोमः॑।ऋ॒त॒ऽवृ॒धा॒।तम्।अ॒श्वि॒ना॒।पि॒ब॒त॒म्।ति॒रःऽअ॑ह्न्यम्।ध॒त्तम्।रत्ना॑नि।दा॒शुषे॑॥  
त्रि॒ऽव॒न्धु॒रेण॑।त्रि॒ऽवृता॑।सु॒ऽपेश॑सा।रथे॑न।आ।या॒त॒म्।अ॒श्वि॒ना॒।कण्वा॑सः।वा॒म्।ब्रह्म॑।कृ॒ण्व॒न्ति॒।अ॒ध्व॒रे।तेषा॑म्।सु।शृ॒णु॒त॒म्।हव॑म्॥  
अश्वि॑ना।मधु॑मत्ऽतमम्।पा॒तम्।सोम॑म्।ऋ॒त॒ऽवृ॒धा॒।अथ॑।अ॒द्य।द॒स्रा॒।वसु॑।बिभ्र॑ता।रथे॑।दा॒स्वांस॑म्।उप॑।ग॒च्छ॒त॒म्॥  
त्रि॒ष्ऽसध॒स्थे।ब॒र्हिषि॑।वि॒श्व॒ऽवे॒द॒सा॒।मध्वा॑।य॒ज्ञम्।मि॒मि॒क्ष॒त॒म्।कण्वा॑सः।वाम्।सु॒तऽसो॑माः।अ॒भिऽद्य॑वः।यु॒वाम्।ह॒व॒न्ते॒।अ॒श्वि॒ना॒॥  
याभिः॑।कण्व॑म्।अ॒भिष्टि॑ऽभिः।प्र।आव॑तम्।यु॒वम्।अ॒श्वि॒ना॒।ताभिः॑।सु।अ॒स्मान्।अ॒व॒त॒म्।शु॒भः॒।प॒ती॒ इति॑।पा॒तम्।सोम॑म्।ऋ॒त॒ऽवृ॒धा॒॥  
सु॒ऽदासे॑।द॒स्रा॒।वसु॑।बिभ्र॑ता।रथे॑।पृक्षः॑।व॒ह॒त॒म्।अ॒श्वि॒ना॒।र॒यिम्।स॒मु॒द्रात्।उ॒त।वा॒।दि॒वः।परि॑।अ॒स्मे इति॑।ध॒त्त॒म्।पु॒रु॒ऽस्पृह॑म्॥  
यत्।ना॒स॒त्या॒।प॒रा॒ऽवति॑।यत्।वा॒।स्थः।अधि॑।तु॒र्वशे॑।अतः॑।रथे॑न।सु॒ऽवृता॑।नः॒।आ।ग॒त॒म्।सा॒कम्।सूर्य॑स्य।र॒श्मिऽभिः॑॥  
अ॒र्वाञ्चा॑।वा॒म्।सप्त॑यः।अ॒ध्व॒र॒ऽश्रियः॑।वह॑न्तु।सव॑ ना।इत्।उप॑।इष॑म्।पृ॒ञ्चन्ता॑।सु॒ऽकृते॑।सु॒ऽदान॑वे।आ।ब॒र्हिः।सि॒द॒त॒म्।न॒रा॒॥  
तेन॑।ना॒स॒त्या॒।आ।ग॒त॒म्।रथे॑न।सूर्य॑ऽत्वचा।येन॑।शश्व॑त्।ऊ॒हथुः॑।दा॒शुषे॑।वसु॑।मध्वः॑।सोम॑स्य।पी॒तये॑॥  
उ॒क्थेभिः॑।अ॒र्वाक्।अव॑से।पु॒रु॒वसू॒ इति॑ पु॒रु॒ऽवसू॑।अ॒र्कैः।च॒।नि।ह्व॒या॒म॒हे॒।शश्व॑त्।कण्वा॑नाम्।सद॑सि।प्रि॒ये।हि।क॒म्।सोम॑म्।प॒पथुः॑।अ॒श्वि॒ना॒॥  
