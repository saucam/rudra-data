

  
नि।ऊँ॒ इति॑।सु।वाच॑म्।प्र।म॒हे।भ॒रा॒म॒हे॒।गिरः॑।इन्द्रा॑य।सद॑ने।वि॒वस्व॑तः।नु।चि॒त्।हि।रत्न॑म्।स॒स॒ताम्ऽइ॑व।अवि॑दत्।न।दुः॒ऽस्तु॒तिः।द्र॒वि॒णः॒ऽदेषु॑।श॒स्य॒ते॒॥  
दु॒रः।अश्व॑स्य।दु॒रः।इ॒न्द्र॒।गोः।अ॒सि॒।दु॒रः।यव॑स्य।वसु॑नः।इ॒नः।पतिः॑।शि॒क्षा॒ऽन॒रः।प्र॒ऽदिवः॑।अका॑मऽकर्शनः।सखा॑।सखि॑ऽभ्यः।तम्।इ॒दम्।गृ॒णी॒म॒सि॒॥  
शची॑ऽवः।इ॒न्द्र॒।पु॒रु॒ऽकृ॒त्।द्यु॒म॒त्ऽत॒म॒।तव॑।इत्।इ॒दम्।अ॒भितः॑।चे॒कि॒ते॒।वसु॑।अतः॑।स॒म्ऽगृभ्य॑।अ॒भि॒ऽभू॒ते॒।आ।भ॒र॒।मा।त्वा॒ऽय॒तः।ज॒रि॒तुः।काम॑म्।ऊ॒न॒यीः॒॥  
ए॒भिः।द्युभिः॑।सु॒ऽमनाः॑।ए॒भिः।इन्दु॑ऽभिः।निः॒ऽउ॒न्धा॒नः।अम॑तिम्।गोभिः॑।अ॒श्विना॑।इन्द्रे॑ण।दस्यु॑म्।द॒रय॑न्तः।इन्दु॑ऽभिः।यु॒तऽद्वे॑षसः।सम् इ॒षा।र॒भे॒म॒हि॒॥  
सम्।इ॒न्द्र॒।रा॒या।सम्।इ॒षा।र॒भे॒म॒हि॒।सम्।वाजे॑भिः।पु॒रु॒ऽच॒न्द्रैः।अ॒भिद्यु॑ऽभिः।सम्।दे॒व्या।प्रऽम॑त्या।वी॒रऽशु॑ष्मया।गोऽअ॑ग्रया।अश्व॑ऽवत्या।र॒भे॒म॒हि॒॥  
ते।त्वा॒।मदाः॑।अ॒म॒द॒न्।तानि॑।वृष्ण्या॑।ते।सोमा॑सः।वृ॒त्र॒ऽहत्ये॑षु।स॒त्ऽप॒ते॒।यत्।का॒रवे॑।दश॑।वृ॒त्राणि॑।अ॒प्र॒ति।ब॒र्हिष्म॑ते।नि।स॒हस्रा॑णि।ब॒र्हयः॑॥  
यु॒धा।युध॑म्।उप॑।घ॒।इत्।ए॒षि॒।धृ॒श्णु॒ऽया।पु॒रा।पुर॑म्।सम्।इ॒दम्।हं॒सि॒।ओज॑सा।नम्या॑।यत्।इ॒न्द्र॒।सख्या॑।प॒रा॒ऽवति॑।नि॒ऽब॒र्हयः॑।नमु॑च्म्।नाम॑।मा॒यिन॑म्॥  
त्वम्।कर॑ञ्जम्।उ॒त।प॒र्णय॑म्।व॒धीः॒।तेजि॑ष्ठया।अ॒ति॒थि॒ऽग्वस्य॑।व॒र्त॒नी।त्वम्।श॒ता।वङ्गृ॑दस्य।अ॒भि॒न॒त्।पुरः॑।अ॒न॒नु॒ऽदः।परि॑ऽसूताः।ऋ॒जिश्व॑ना॥  
त्वम्।ए॒तान्।ज॒न॒ऽराज्ञः॑।द्विः।दश॑।अ॒ब॒न्धुना॑।सु॒ऽश्रव॑सा।उ॒प॒ऽज॒ग्मुषः॑।ष॒ष्टिम्।स॒हस्रा॑।न॒व॒तिम्।नव॑।श्रु॒तः।नि।च॒क्रेण॑।रथ्या॑।दुः॒ऽपदा॑।अ॒वृ॒ण॒क्॥  
त्वम्।आ॒वि॒थ॒।सु॒ऽश्रव॑सम्।तव॑।ऊ॒तिऽभिः॑।तव॑।त्राम॑ऽभिः।इ॒न्द्र॒।तूर्व॑याणम्।त्वम्।अ॒स्मै॒।कुत्स॑म्।अ॒ति॒थि॒ऽग्वम्।आ॒युम्।म॒हे।राज्ञे॑।यूने॑।अ॒र॒न्ध॒ना॒यः॒॥  
ये।उ॒त्ऽऋचि॑।इ॒न्द्र॒।दे॒वऽगो॑पाः।सखा॑यः।ते॒।शि॒वऽत॑माः।असा॑म।त्वाम्।स्तो॒षा॒म॒।त्वया॑।सु॒ऽवीराः॑।द्राघी॑यः।आयुः॑।प्र॒ऽत॒रम्।दधा॑नाः॥  
