

  
वसी॒ इति॑।रु॒द्रा।पु॒रु॒मन्तू॒ इति॑ पु॒रु॒ऽमन्तू॑।वृ॒धन्ता॑।द॒श॒स्यत॑म्।नः॒।वृ॒ष॒णौ॒।अ॒भिष्टौ॑।दस्रा॑।ह॒।यत्।रेक्णः॑।औ॒च॒थ्यः।वा॒म्।प्र।यत्।स॒स्राथे॒ इति॑।अक॑वाभिः।ऊ॒ती॥  
कः।वा॒म्।दा॒श॒त्।सु॒ऽम॒तये॑।चि॒त्।अ॒स्यै।वसू॒ इति॑।यत्।धेथे॒ इति॑।नम॑सा।प॒दे।गोः।जि॒गृ॒तम्।अ॒स्मे इति॑।रे॒वतीः॑।पुर॑म्ऽधीः।का॒म॒ऽप्रेण॑ऽइव।मन॑सा।चर॑न्ता॥  
यु॒क्तः।ह॒।यत्।वा॒म्।तौ॒ग्र्याय॑।पे॒रुः।वि।मध्ये॑।अर्ण॑सः।धायि॑।प॒ज्रः।उप॑।वा॒म्।अवः॑।श॒र॒णम्।ग॒मे॒य॒म्।शूरः॑।न।अज्म॑।प॒तय॑त्ऽभिः।एवैः॑॥  
उप॑ऽस्तुतिः।औ॒च॒थ्यम्।उ॒रु॒ष्ये॒त्।मा।माम्।इ॒मे इति॑।प॒त॒त्रिणी॒ इति॑।वि।दु॒ग्धा॒म्।मा।माम्।एधः॑।दश॑ऽतयः।चि॒तः।धा॒क्।प्र।यत्।वा॒म्।ब॒द्धः।त्मनि॑।खाद॑ति।क्षाम्॥  
न।मा॒।ग॒र॒न्।न॒द्यः॑।मा॒तृऽत॑माः।दा॒साः।यत्।ई॒म्।सुऽस॑मुब्धम्।अ॒व॒ऽअधुः॑।शिरः॑।यत्।अ॒स्य॒।त्रै॒त॒नः।वि॒ऽतक्ष॑त्।स्व॒यम्।दा॒सः।उरः॑।अंसौ॑।अपि॑।ग्धेति॑ ग्ध॥  
दी॒र्घऽत॑माः।मा॒म॒ते॒यः।जु॒जु॒र्वान्।द॒श॒मे।यु॒गे।अ॒पाम्।अर्थ॑म्।य॒तीना॑म्।ब्र॒ह्मा।भ॒व॒ति॒।सार॑थिः॥  
