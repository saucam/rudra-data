

  
इन्द्रा॒वरु॑णयोः।अ॒हम्।स॒म्ऽराजोः॑।अवः॑।आ।वृ॒णे॒।ता।नः॒।मृ॒ळा॒तः॒।ई॒दृशे॑॥  
गन्ता॑रा।हि।स्थः।अव॑से।हव॑म्।विप्र॑स्य।माव॑तः।ध॒र्तारा॑।च॒र्ष॒णी॒नाम्॥  
अ॒नु॒ऽका॒मम्।त॒र्प॒ये॒था॒म्।इन्द्रा॑वरुणा।रा॒यः।आ।ता।वा॒म्।नेदि॑ष्ठम्।ई॒म॒हे॒॥  
यु॒वाकु॑।हि।शची॑नाम्।यु॒वाकु॑।सु॒ऽम॒ती॒नाम्।भू॒याम॑।वा॒ज॒दाव्ना॑म्॥  
इन्द्रः॑।स॒ह॒स्र॒ऽदाव्ना॑म्।वरु॑णः।शंस्या॑नाम्।क्रतुः॑।भ॒व॒ति॒।उ॒क्थ्यः॑॥  
तयोः॑।इत्।अव॑सा।व॒यम्।स॒नेम॑।नि।च॒।धी॒म॒हि॒।स्यात्।उ॒त।प्र॒ऽरेच॑नम्॥  
इन्द्रा॑वरुणा।वा॒म्।अ॒हम्।हु॒वे।चि॒त्राय॑।राध॑से।अ॒स्मान्।सु।जि॒ग्युषः॑।कृ॒त॒म्॥  
इन्द्रा॑वरुणा।नु।नु।वा॒म्।सिसा॑सन्तीषु।धी॒षु।आ।अ॒स्मभ्य॑म्।शर्म॑।य॒च्छ॒त॒म्॥  
प्र।वा॒म्।अ॒श्नो॒तु॒।सुऽस्तु॒तिः।इन्द्रा॑वरुणा।याम्।हु॒वे।याम्।ऋ॒धाथे॒ इति॑।स॒धऽस्तु॑तिम्॥  
