

  
प्रा॒त्रिति॑।रत्न॑म्।प्रा॒तः॒ऽइत्वा॑।द॒धा॒ति॒।तम्।चि॒कि॒त्वान्।प्र॒ति॒ऽगृह्य॑।नि।ध॒त्ते॒।तेन॑।प्र॒जाम्।व॒र्धय॑मानः।आयुः॑।रा॒यः।पोषे॑ण।स॒च॒ते॒।सु॒ऽवीरः॑॥  
सु॒ऽगुः।अ॒स॒त्।सु॒ऽहि॒र॒ण्यः।सु॒ऽअश्वः॑।बृ॒हत्।अ॒स्मै॒।वयः॑।इन्द्रः॑।द॒धा॒ति॒।यः।त्वा॒।आ॒ऽयन्त॑म्।वसु॑ना।प्रा॒तः॒ऽइ॒त्वः॒।मु॒क्षीज॑याऽइव।पदि॑म्।उ॒त्ऽसि॒नाति॑॥  
आय॑म्।अ॒द्य।सु॒ऽकृत॑म्।प्रा॒तः।इ॒च्छन्।इ॒ष्टेः।पु॒त्रम्।वसु॑मता।रथे॑न।अं॒शोः।सु॒तम्।पा॒य॒य॒।म॒त्स॒रस्य॑।क्ष॒यत्ऽवी॑रम्।व॒र्ध॒य॒।सू॒नृता॑भिः॥  
उप॑।क्ष॒र॒न्ति॒।सिन्ध॑वः।म॒यः॒ऽभुवः॑।ई॒जा॒नम्।च॒।य॒क्ष्यमा॑णम्।च॒।धे॒नवः॑।पृ॒णन्त॑म्।च॒।पपु॑रिम्।च॒।श्र॒व॒स्यवः॑।घृ॒तस्य॑।धाराः॑।उप॑।य॒न्ति॒।वि॒श्वतः॑॥  
नाक॑स्य।पृ॒ष्ठे।अधि॑।ति॒ष्ठ॒ति॒।श्रि॒तः।यः।पृ॒णाति॑।सः।ह॒।दे॒वेषु॑।ग॒च्छ॒ति॒।तस्मै॑।आपः॑।घृ॒तम्।अ॒र्ष॒न्ति॒।सिन्ध॑वः।तस्मै॑।इ॒यम्।दक्षि॑णा।पि॒न्व॒ते॒।सदा॑॥  
दक्षि॑णाऽवताम्।इत्।इ॒मानि॑।चि॒त्रा।दक्षि॑णाऽवताम्।दि॒वि।सूर्या॑सः।दक्षि॑णाऽवन्तः।अ॒मृत॑म्।भ॒ज॒न्ते॒।दक्षि॑णाऽवन्तः।प्र।ति॒र॒न्ते॒।आयुः॑॥  
मा।पृ॒ण॒न्तः॒।दुःऽइ॑तम्।एनः॑।आ।अ॒र॒न्।मा।जा॒रि॒षुः॒।सू॒रयः॑।सु॒ऽव्र॒तासः॑।अ॒न्यः।तेषा॑म्।प॒रि॒ऽधिः।अ॒स्तु॒।कः।चि॒त्।अपृ॑णन्तम्।अ॒भि।सम्।य॒न्तु॒।शोकाः॑॥  
