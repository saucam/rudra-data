

  
इन्द्र॑म्।इत्।गा॒थिनः॑।बृ॒हत्।इन्द्र॑म्।अ॒र्केभिः॑।अ॒र्किणः॑।इन्द्र॑म्।वाणीः॑।अ॒नू॒ष॒त॒॥  
इन्द्रः॑।इत्।हर्योः॑।सचा॑।सम्ऽमि॑श्लः।आ।व॒चःऽयुजा॑।इन्द्रः॑।व॒ज्री।हि॒र॒ण्ययः॑॥  
इन्द्रः॑।दी॒र्घाय॑।चक्ष॑से॑।आ।सूर्य॑म्।रो॒ह॒य॒त्।दि॒वि।वि।गोभिः॑।अद्रि॑म्।ऐ॒र॒य॒त्॥  
इन्द्र॑।वाजे॑षु।नः॒।अ॒व॒।स॒हस्र॑ऽप्रधनेषु।च॒।उ॒ग्रः।उ॒ग्राभिः॑।ऊ॒तिऽभिः॑॥  
इन्द्र॑म्।व॒यम्।म॒हा॒ऽध॒ने।इन्द्र॑म्।अर्भे॑।ह॒वा॒म॒हे॒।युज॑म्।वृ॒त्रेषु॑।व॒ज्रिण॑म्॥  
सः।नः॒।वृ॒ष॒न् अ॒मुम्।च॒रुम्।सत्रा॑ऽदावन्।अप॑।वृ॒धि॒।अ॒स्मभ्य॑म्।अप्र॑तिऽस्कुतः॥  
तु॒ञ्जेऽतु॑ञ्जे।ये।उत्ऽत॑रे।स्तोमाः॑।इन्द्र॑स्य।व॒ज्रिणः॑।न।वि॒न्धे॒।अ॒स्य॒।सु॒ऽस्तु॒तिम्॥  
वृषा॑।यू॒थाऽइ॑व।वंस॑गः।कृ॒ष्टीः इ॒य॒र्ति॒।ओज॑सा।ईशा॑नः।अप्र॑तिऽस्कुतः॥  
यः।एकः॑।च॒र्ष॒णी॒नाम्।वसू॑नाम्।इ॒र॒ज्यति॑।इन्द्रः॑।पञ्च॑।क्षि॒ती॒नाम्॥  
इन्द्र॑म्।वः॒।वि॒श्वतः॑।परि॑।हवा॑महे।जने॑भ्यः।अ॒स्माक॑म्।अ॒स्तु॒।केव॑लः॥  
