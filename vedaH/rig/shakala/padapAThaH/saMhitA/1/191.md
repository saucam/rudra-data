

  
कङ्क॑तः।न।कङ्क॑तः।अथो॒ इति॑।स॒ती॒नऽक॑ङ्कतः।द्वौ।इति॑।प्लुषी॒ इति॑।इति॑।नि।अ॒दृष्टाः॑।अ॒लि॒प्स॒त॒॥  
अ॒दृष्टा॑न्।ह॒न्ति॒।आ॒ऽय॒ती।अथो॒ इति॑।ह॒न्ति॒।प॒रा॒ऽय॒ती।अथो॒ इति॑।अ॒व॒ऽघ्न॒ती।ह॒न्ति॒।अथो॒ इति॑।पि॒न॒ष्टि॒।पिं॒ष॒ती॥  
श॒रासः॑।कुश॑रासः।द॒र्भासः॑।सै॒र्याः।उ॒त।मौ॒ञ्जाः।अ॒दृष्टाः॑।वै॒रि॒णाः।सर्वे॑।सा॒कम्।नि।अ॒लि॒प्स॒त॒॥  
नि।गावः॑।गो॒ऽस्थे।अ॒स॒द॒न्।नि।मृ॒गासः॑।अ॒वि॒क्ष॒त॒।नि।के॒तवः॑।जना॑नाम्।नि।अ॒दृष्टाः॑।अ॒लि॒प्स॒त॒॥  
ए॒ते।ऊँ॒ इति॑।त्ये।प्रति॑।अ॒दृ॒श्र॒न्।प्र॒ऽदो॒षम्।तस्क॑राःऽइव।अदृ॑ष्टाः।विश्व॑ऽदृश्टाः।प्रति॑ऽबुद्धाः।अ॒भू॒त॒न॒॥  
द्यौः।वः॒।पि॒ता।पृ॒थि॒वी।मा॒ता।सोमः॑।भ्राता॑।अदि॑तिः।स्वसा॑।अदृ॑ष्टाः।विश्व॑ऽदृश्टाः।तिष्ठ॑त।इ॒लय॑त।सु।क॒म्॥  
ये।अंस्याः॑।ये।अङ्ग्याः॑।सू॒चीकाः॑।ये।प्र॒ऽक॒ङ्क॒ताः।अदृ॑ष्टाः।किम्।च॒न।इ॒ह।वः॒।सर्वे॑।सा॒कम्।नि।ज॒स्य॒त॒॥  
उत्।पु॒रस्ता॑त्।सूर्यः॑।ए॒ति॒।वि॒श्वऽदृ॑ष्टः।अ॒दृ॒ष्ट॒ऽहा।अ॒दृष्टा॑न्।सर्वा॑न्।ज॒म्भय॑न्।सर्वाः॑।च॒।या॒तु॒ऽधा॒न्यः॑॥  
उत्।अ॒प॒प्त॒त्।अ॒सौ।सूर्यः॑।पु॒रु।विश्वा॑नि।जूर्व॑न्।आ॒दि॒त्यः।पर्व॑तेभ्यः।वि॒श्वऽदृ॑ष्टः।अ॒दृ॒ष्ट॒ऽहा॥  
सूर्ये॑।वि॒षम्।आ।स॒जा॒मि॒।दृति॑म्।सुरा॑ऽवतः।गृ॒हे।सः।चि॒त्।नु।न।म॒रा॒ति॒।नो इति॑।व॒यम्।म॒रा॒म॒।आ॒रे।अ॒स्य॒।योज॑नम्।ह॒रि॒ऽस्थाः।मधु॑।त्वा॒।म॒धु॒ला।च॒का॒र॒॥  
इ॒य॒त्ति॒का।श॒कु॒न्ति॒का।स॒का।ज॒घा॒स॒।ते॒।वि॒षम्।सो इति॑।चि॒त्।नु।न।म॒रा॒ति॒।नो इति॑।व॒यम्।म॒रा॒म॒।आ॒रे।अ॒स्य॒।योज॑नम्।ह॒रि॒ऽस्थाः।मधु॑।त्वा॒।म॒धु॒ला।च॒का॒र॒॥  
त्रिः।स॒प्त।वि॒ष्पु॒लि॒ङ्ग॒काः।वि॒षस्य॑।पुष्य॑म्।अ॒क्ष॒न्।ताः।चि॒त्।नु।न।म॒र॒न्ति॒।नो इति॑।व॒यम्।म॒रा॒म॒।आ॒रे।अ॒स्य॒।योज॑नम्।ह॒रि॒ऽस्थाः।मधु॑।त्वा॒।म॒धु॒ला।च॒का॒र॒॥  
न॒वा॒नाम्।न॒व॒ती॒नाम्।वि॒षस्य॑।रोपु॑षीणाम्।सर्वा॑साम्।अ॒ग्र॒भ॒म्।नाम॑।आ॒रे।अ॒स्य॒।योज॑नम्।ह॒रि॒ऽस्थाः।मधु॑।त्वा॒।म॒धु॒ला।च॒का॒र॒॥  
त्रिः।स॒प्त।म॒यू॒र्यः॑।स॒प्त।स्वसा॑रः।अ॒ग्रुवः॑।ताः।ते॒।वि॒षम्।वि।ज॒भ्रि॒रे॒।उ॒द॒कम्।कु॒म्भिनीः॑ऽइव॥  
इ॒य॒त्त॒कः।कु॒षु॒म्भ॒कः।त॒कम्।भि॒न॒द्मि॒।अश्म॑ना।ततः॑।वि॒षम्।प्र।व॒वृ॒ते॒।परा॑चीः।अनु॑।स॒म्ऽवतः॑॥  
कु॒षु॒म्भ॒कः।तत्।अ॒ब्र॒वी॒त्।गि॒रेः।प्र॒ऽव॒र्त॒मा॒न॒कः।वृश्चि॑कस्य।अ॒र॒सम्।वि॒षम्।अ॒र॒सम्।वृ॒श्चि॒क॒।ते॒।वि॒षम्॥  
