

  
यत्।अक्र॑न्दः।प्र॒थ॒मम्।जाय॑मानः।उ॒त्ऽयन्।स॒मु॒द्रात्।उ॒त।वा॒।पुरी॑षात्।श्ये॒नस्य॑।प॒क्षा।ह॒रि॒णस्य॑।बा॒हू इति॑।उ॒प॒ऽस्तुत्य॑म्।महि॑।जा॒तम्।ते॒।अ॒र्व॒न्॥  
य॒मेन॑।द॒त्तम्।त्रि॒तः।ए॒न॒म्।अ॒यु॒न॒क्।इन्द्रः॑।ए॒न॒म्।प्र॒थ॒मः।अधि॑।अ॒ति॒ष्ठ॒त्।ग॒न्ध॒र्वः।अ॒स्य॒।र॒श॒नाम्।अ॒गृ॒भ्णा॒त्।सूरा॑त्।अश्व॑म्।व॒स॒वः॒।निः।अ॒त॒ष्ट॒॥  
असि॑।य॒मः।असि॑।आ॒दि॒त्यः।अ॒र्व॒न्।असि॑।त्रि॒तः।गुहे॑न।व्र॒तेन॑।असि॑।सोमे॑न।स॒मया॑।विऽपृ॑क्तः।आ॒हुः।ते॒।त्रीणि॑।दि॒वि।बन्ध॑नानि॥  
त्रीणि॑।ते॒।आ॒हुः॒।दि॒वि।बन्ध॑नानि।त्रीणि॑।अ॒प्ऽसु।त्रीणि॑।अ॒न्तरिति॑।स॒मु॒द्रे।उ॒तऽइ॑व।मे॒।वरु॑णः।छ॒न्त्सि॒।अ॒र्व॒न्।यत्र॑।ते॒।आ॒हुः।प॒र॒मम्।ज॒नित्र॑म्॥  
इ॒मा।ते॒।वा॒जि॒न्।अ॒व॒ऽमार्ज॑नानि।इ॒मा।श॒फाना॑म्।स॒नि॒तुः।नि॒ऽधाना॑।अत्र॑।ते॒।भ॒द्राः।र॒श॒नाः।अ॒प॒श्य॒म्।ऋ॒तस्य॑।याः।अ॒भि॒ऽरक्ष॑न्ति।गो॒पाः॥  
आ॒त्मान॑म्।ते॒।मन॑सा।आ॒रात्।अ॒जा॒ना॒म्।अ॒वः।दि॒वा।प॒तय॑न्तम्।प॒त॒ङ्गम्।शिरः॑।अ॒प॒श्य॒म्।प॒थिऽभिः॑।सु॒ऽगेभिः॑।अ॒रे॒णुऽभिः॑।जेह॑मानम्।प॒त॒त्रि॥  
अत्र॑।ते॒।रू॒पम्।उ॒त्ऽत॒मम्।अ॒प॒श्य॒म्।जिगी॑षमाणम्।इ॒षः।आ।प॒दे।गोः।य॒दा।ते॒।मर्तः॑।अनु॑।भोग॑म्।आन॑ट्।आत्।इत्।ग्रसि॑ष्ठः।ओष॑धीः।अ॒जी॒ग॒रिति॑॥  
अनु॑।त्वा॒।रथः॑।अनु॑।मर्यः॑।अ॒र्व॒न्।अनु॑।गावः॑।अनु॑।भगः॑।क॒नीना॑म्।अनु॑।व्राता॑सः।तव॑।स॒ख्यम्।ई॒युः॒।अनु॑।दे॒वाः।म॒मि॒रे॒।वी॒र्य॑म्।ते॒॥  
हिर॑ण्यऽशृ॒ङ्गः।अयः॑।अ॒स्य॒।पादाः॑।मनः॑ऽजवाः॑।अव॑रः।इन्द्रः॑।आ॒सी॒त्।दे॒वाः।इत्।अ॒स्य॒।ह॒विः॒ऽअद्य॑म्।आ॒य॒न्।यः।अर्व॑न्तम्।प्र॒थ॒मः।अ॒धि॒ऽअति॑ष्ठत्॥  
ई॒र्मऽअ॑न्तासः।सिलि॑कऽमध्यमासः।सम्।शूर॑णासः।दि॒व्यासः।अत्याः॑।हं॒साःऽइ॑व।श्रे॒णि॒ऽशः।य॒त॒न्ते॒।यत्।आक्षि॑षुः।दि॒व्यम्।अज्म॑म्।अश्वाः॑॥  
तव॑।शरी॑रम्।प॒त॒यि॒ष्णु।अ॒र्व॒न्।तव॑।चि॒त्तम्।वातः॑ऽइव।ध्रजी॑मान्।तव॑।शृङ्गा॑णि।विऽष्ठि॑ता।पुरु॒ऽत्रा।अर॑ण्येषु।जर्भु॑राणा।च॒र॒न्ति॒॥  
उप॑।प्र।अ॒गा॒त्।शस॑नम्।वा॒जी।अर्वा॑।दे॒व॒द्रीचा॑।मन॑सा।दीध्या॑नः।अ॒जः।पु॒रः।नी॒य॒ते॒।नाभिः॑।अ॒स्य॒।अनु॑।प॒श्चात्।क॒वयः॑।य॒न्ति॒।रे॒भाः॥  
उप॑।प्र।अ॒गा॒त्।प॒र॒मम्।यत्।स॒धऽस्थ॑म्।अर्वा॑न्।अच्छ॑।पि॒तर॑म्।मा॒तर॑म्।च॒।अ॒द्य।दे॒वान्।जुष्ट॑ऽतमः।हि।ग॒म्याः।अथ॑।आ।शा॒स्ते॒।दा॒शुषे॑।वार्या॑णि॥  
