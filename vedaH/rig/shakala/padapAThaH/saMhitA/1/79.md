

  
हिर॑ण्यऽकेशः।रज॑सः।वि॒ऽसा॒रे।अहिः॑।धुनिः॑।वातः॑ऽइव।ध्रजी॑मान्।शुचि॑ऽभ्राजाः।उ॒षसः॑।नवे॑दाः।यश॑स्वतीः।अ॒प॒स्युवः॑।न।स॒त्याः॥  
आ।ते॒।सु॒ऽप॒र्णाः।अ॒मि॒न॒न्त॒।एवैः॑।कृ॒ष्णः।नो॒ना॒व॒।वृ॒ष॒भः।यदि॑।इ॒दम्।शि॒वाभिः॑।न।स्मय॑मानाभिः।आ।अ॒गा॒त्।पत॑न्ति।मिहः॑।स्त॒नय॑न्ति।अ॒भ्रा॥  
यत् ई॒म्।ऋ॒तस्य॑।पय॑सा।पिया॑नः।नय॑न्।ऋ॒तस्य॑।प॒थिऽभिः॑।रजि॑ष्ठैः।अ॒र्य॒मा।मि॒त्रः।वरु॑णः।परि॑ऽज्मा।त्वच॑म्।पृ॒ञ्च॒न्ति॒।उप॑रस्य।योनौ॑॥  
अग्ने॑।वाज॑स्य।गोम॑तः।ईशा॑नः।स॒ह॒सः॒।य॒हो॒ इति॑।अ॒स्मे इति॑।धे॒हि॒।जा॒त॒ऽवे॒दः॒।महि॑।श्रवः॑॥  
सः।इ॒धा॒नः।वसुः॑।क॒विः।अ॒ग्निः।ई॒ळेन्यः॑।गि॒रा।रे॒वत्।अ॒स्मभ्य॑म्।पु॒रु॒ऽअ॒णी॒क॒।दी॒दि॒हि॒॥  
क्ष॒पः।रा॒ज॒न्।उ॒त।त्मना॑।अग्ने॑।वस्तोः॑।उ॒त।उ॒षसः॑।सः।ति॒ग्म॒ऽज॒म्भ॒।र॒क्षसः॑।द॒ह॒।प्रति॑॥  
अव॑।नः॒।अ॒ग्ने॒।ऊ॒तिऽभिः॑।गा॒य॒त्रस्य॑।प्रऽभ॑र्मणि।विश्वा॑सु।धी॒षु।व॒न्द्य॒॥  
आ।नः॒।अ॒ग्ने॒।र॒यिम्।भ॒र॒।स॒त्रा॒ऽसह॑म्।वरे॑ण्यम्।विश्वा॑सु।पृ॒त्ऽसु।दु॒स्तर॑म्॥  
आ।नः॒।अ॒ग्ने॒।सु॒ऽचे॒तुना॑।र॒यिम्।वि॒श्वायु॑ऽपोषसम्।मा॒र्डी॒कम्।धे॒हि॒।जी॒वसे॑॥  
प्र।पू॒ताः।ति॒ग्मऽशो॑चिषे।वाचः॑।गोतम।अ॒ग्नये॑।भर॑स्व।सु॒म्न॒ऽयुः।गिरः॑॥  
यः।नः॒।अ॒ग्ने॒।अ॒भि॒ऽदास॑ति।अन्ति॑।दू॒रे।प॒दी॒ष्ट।सः।अ॒स्माक॑म्।इत्।वृ॒धे।भ॒व॒॥  
स॒ह॒स्र॒ऽअ॒क्षः।विऽच॑र्षणिः।अ॒ग्निः।रक्षां॑सि।से॒ध॒ति॒।होता॑।गृ॒णी॒ते॒।उ॒क्थ्यः॑॥  
