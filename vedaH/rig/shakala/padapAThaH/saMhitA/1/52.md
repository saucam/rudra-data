

  
त्यम्।सु।मे॒षम्।म॒ह॒य॒।स्वः॒ऽविद॑म्।श॒तम्।यस्य॑।सु॒ऽभ्वः॑।सा॒कम्।ईर॑ते।अत्य॑म्।न।वाज॑म्।ह॒व॒न॒ऽस्यदम्।रथ॑म्।आ।इन्द्र॑म्।व॒वृ॒त्या॒म्।अव॑से।सु॒वृ॒क्तिऽभिः॑॥  
सः।पर्व॑तः।न।ध॒रुणे॑षु।अच्यु॑तः।स॒हस्र॑म्ऽऊतिः॑।तवि॑षीषु।व॒वृ॒धे॒।इन्द्रः॑।यत्।वृ॒त्रम्।अव॑धीत्।न॒दी॒ऽवृत॑म्।उ॒ब्जन्।अर्णां॑सि।जर्हृ॑षाणः।अन्ध॑सा॥  
सः।हि।द्व॒रः।द्व॒रिषु॑।व॒व्रः।ऊध॑नि।च॒न्द्रऽबु॑ध्नः।मद॑ऽवृद्धः।म॒नी॒षिऽभिः॑।इन्द्र॑म्।तम्।अ॒ह्वे॒।सु॒ऽअ॒प॒स्यया॑।धि॒या।मंहि॑ष्ठऽरातिम्।सः।हि।पप्रिः॑।अन्ध॑सः॥  
आ।यम्।पृ॒णन्ति॑।दि॒वि।सद्म॑ऽबर्हिषः।स॒मु॒द्रम्।न।सु॒ऽभ्वः॑।स्वाः।अ॒भिष्ट॑यः।तम्।वृ॒त्र॒ऽहत्ये॑।अनु॑।त॒स्थुः॒।ऊ॒तयः॑।शुष्माः॑।इन्द्र॑म्।अ॒वा॒ताः।अह्रु॑तऽप्सवः॥  
अ॒भि।स्वऽवृ॑ष्टिम्।मदे॑।अ॒स्य॒।युध्य॑तः।र॒घ्वीःऽइ॑व।प्र॒व॒णे।स॒स्रुः॒।ऊ॒तयः॑।इन्द्रः॑।यत्।व॒ज्री।धृ॒षमा॑णः॑।अन्ध॑सा।भि॒नत्।व॒लस्य॑।प॒रि॒धीन्ऽइ॑व।त्रि॒तः॥  
परि॑।ई॒म्।घृ॒णा।च॒र॒ति॒।ति॒त्वि॒षे।शवः॑।अ॒पः।वृ॒त्वी।रज॑सः।बु॒ध्नम्।आ।अ॒श॒य॒त्।वृ॒त्रस्य॑।यत्।प्र॒व॒णे।दुः॒ऽगृभि॑श्वनः।नि॒ऽज॒घन्थ॑।हन्वोः॑।इ॒न्द्र॒।त॒न्य॒तुम्॥  
ह्र॒दम्।न।हि।त्वा॒।नि॒ऽऋ॒षन्ति॑।ऊ॒र्मयः॑।ब्रह्मा॑णि।इ॒न्द्र॒।तव॑।यानि॑।वर्ध॑ना।त्वष्टा॑।चि॒त्।ते॒।युज्य॑म्।व॒वृ॒धे॒।शवः॑।त॒तक्ष॑।वज्र॑म्।अ॒भिभू॑तिऽओजसम्॥  
ज॒घ॒न्वान्।ऊँ॒ इति॑।हरि॑ऽभिः।स॒म्भृ॒त॒क्र॒तो॒ इति॑ सम्भृतऽक्रतो।इन्द्र॑।वृ॒त्रम्।मनु॑षे।गा॒तु॒ऽयन्।अ॒पः।अय॑च्छथाः।बा॒ह्वोः।वज्र॑म्।आ॒य॒सम्।अधा॑रयः।दि॒वि।आ।सूर्य॑म्।दृ॒शे॥  
बृ॒हत्।स्वऽच॑न्द्रम्।अम॑ऽवत्।यत्।उ॒क्थ्य॑म्।अकृ॑ण्वत।भि॒यसा॑।रोह॑णम्।दि॒वः।यत्।मानु॑षऽप्रधनाः।इन्द्र॑म्।ऊ॒तयः॑।स्वः॑।नृ॒ऽसाचः॑।म॒रुतः॑।अम॑दन्।अनु॑॥  
द्यौः।चि॒त्।अ॒स्य॒।अम॑ऽवान्।अहेः॑।स्व॒नात्।अयो॑यवीत्।भि॒यसा॑।वज्रः॑।इ॒न्द्र॒।ते॒।वृ॒त्रस्य॑।यत्।ब॒द्ब॒धा॒नस्य॑।रो॒द॒सी॒ इति॑।मदे॑।सु॒तस्य॑।शव॑सा।अभि॑नत्।शिरः॑॥  
यत्।इत्।नु।इ॒न्द्र॒।पृ॒थि॒वी।दश॑ऽभुजिः।अहा॑नि।विश्वा॑।त॒तन॑न्त।कृ॒ष्टयः॑।अत्र॑।अह॑।ते॒।म॒घ॒ऽव॒न्।विऽश्रु॑तम्।सहः॑।द्याम्।अनु॑।शव॑सा ब॒र्हणा॑।भु॒व॒त्॥  
त्वम्।अ॒स्य।पा॒रे।रज॑सः।विऽओ॑मनः।स्वभू॑तिऽओजाः।अव॑से।धृ॒ष॒त्ऽम॒नः॒।च॒कृ॒षे।भूमि॑म्।प्र॒ति॒ऽमान॑म्।ओज॑सः।अ॒पः।स्व१॒॑रिति॑ स्वः॑।प॒रि॒ऽभूः।ए॒षि॒।आ।दिव॑म्॥  
त्वम्।भु॒वः॒।प्र॒ति॒ऽमान॑म्।पृ॒थि॒व्याः।ऋ॒ष्वऽवी॑रस्य।बृ॒ह॒तः।पतिः॑।भूः॒।विश्व॑म्।आ।अ॒प्राः॒।अ॒न्तरि॑क्षम्।म॒हि॒ऽत्वा।स॒त्यम्।अ॒द्धा।नकिः॑।अ॒न्यः।त्वाऽवा॑न्॥  
न।यस्य॑।द्यावा॑पृथि॒वी इति॑।अनु॑।व्यचः॑।न।सिन्ध॑वः।रज॑सः।अन्त॑म्।आ॒न॒शुः।न।उ॒त।स्वऽवृ॑ष्टिम्।मदे॑।अ॒स्य॒।युध्य॑तः।एकः॑।अ॒न्यत्।च॒कृ॒षे॒।विश्व॑म्।आ॒नु॒षक्॥  
आर्च॑न्।अत्र॑।म॒रुतः॑।सस्मि॑न्।आ॒जौ।विश्वे॑।दे॒वासः॑।अ॒म॒द॒न्।अनु॑।त्वा॒।वृ॒त्रस्य॑।यत्।भृ॒ष्टि॒ऽमता॑।व॒धेन॑।नि।त्वम्।इ॒न्द्र॒।प्रति॑।आ॒नम्।ज॒घन्थ॑॥  
