

  
ता।वा॒म्।अ॒द्य।तौ।अ॒प॒रम्।हु॒वे॒म॒।उ॒च्छन्त्या॑म्।उ॒षसि॑।वह्निः॑।उ॒क्थैः।नास॑त्या।कुह॑।चि॒त्।सन्तौ॑।अ॒र्यः।दि॒वः।नपा॑ता।सु॒दाःऽत॑राय॥  
अ॒स्मे इति॑।ऊँ॒ इति॑।सु।वृ॒ष॒णा॒।मा॒द॒ये॒था॒म्।उत् प॒णीन्।ह॒त॒म्।ऊ॒र्म्या।मद॑न्ता।श्रु॒तम्।मे॒।अच्छो॑क्तिऽभिः।म॒ती॒नाम्।एष्टा॑।न॒रा॒।निऽचे॑तारा।च॒।कर्णैः॑॥  
श्रि॒ये।पू॑षन्।इ॒षु॒कृता॑ऽइव।दे॒वा।नास॑त्या।व॒ह॒तुम्।सू॒र्यायाः॑।व॒च्यन्ते॑।वाम्।क॒कु॒हाः।अ॒प्ऽसु।जा॒ताः।यु॒गा।जू॒र्णाऽइ॑व।वरु॑णस्य।भूरेः॑॥  
अ॒स्मे इति॑।सा।वा॒म्।मा॒ध्वी॒ इति॑।रा॒तिः।अ॒स्तु॒।स्तोम॑म्।हि॒नो॒त॒म्।मा॒न्यस्य॑।का॒रोः।अनु॑।यत्।वा॒म्।श्र॒व॒स्या॑।सु॒दा॒नू॒ इति॑ सुऽदानू।सु॒ऽवीर्या॑य।च॒र्ष॒णयः॑।मद॑न्ति॥  
ए॒षः।वा॒म्।स्तोमः॑।अ॒श्वि॒नौ॒।अ॒का॒रि॒।माने॑भिः।म॒घ॒ऽवा॒ना॒।सु॒ऽवृ॒क्ति।या॒तम्।व॒र्तिः।तन॑याय।त्मने॑।च॒।अ॒गस्त्ये॑।ना॒स॒त्या॒।मद॑न्ता॥  
अता॑रिष्म।तम॑सः।पा॒रम्।अ॒स्य।प्रति॑।वा॒म्।स्तोमः॑।अ॒श्वि॒नौ॒।अ॒धा॒यि॒।आ।इ॒ह।या॒त॒म्।प॒थिऽभिः॑।दे॒व॒ऽयानैः॑।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
