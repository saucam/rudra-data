

  
कया॑।शु॒भा।सऽव॑यसः।सऽनी॑ळाः।स॒मा॒न्या।म॒रुतः॑।सम्।मि॒मि॒क्षुः॒।कया॑।म॒ती।कुतः॑।आऽइ॑तासः।ए॒ते।अर्च॑न्ति।शुष्म॑म्।वृष॑णः।व॒सु॒ऽया॥  
कस्य॑।ब्रह्मा॑णि।जु॒जु॒षुः॒।युवा॑नः।कः।अ॒ध्व॒रे।म॒रुतः॑।आ।व॒व॒र्त॒।श्ये॒नान्ऽइ॑व।ध्रज॑तः।अ॒न्तरि॑क्षे।केन॑।म॒हा।मन॑सा।री॒र॒मा॒म॒॥  
कुतः॑।त्वम्।इ॒न्द्र॒।माहि॑नः।सन्।एकः॑।या॒सि॒।स॒त्ऽप॒ते॒।किम्।ते॒।इ॒त्था।सम्।पृ॒च्छ॒से॒।स॒म्ऽअ॒रा॒णः।शु॒भा॒नैः।वो॒चेः।तत्।नः॒।ह॒रि॒ऽवः॒।यत्।ते॒।अ॒स्मे इति॑॥  
ब्रह्मा॑णि।मे॒।म॒तयः॑।शम्।सु॒तासः॑।शुष्मः॑।इ॒य॒र्ति॒।प्रऽभृ॑तः।मे॒।अद्रिः॑।आ।शा॒स॒ते॒।प्रति॑।ह॒र्य॒न्ति॒।उ॒क्था।इ॒मा।हरी॒ इति॑।व॒ह॒तः॒।ता।नः॒।अच्छ॑॥  
अतः॑।व॒यम्।अ॒न्त॒मेभिः॑।यु॒जा॒नाः।स्वऽक्ष॑त्रेभिः।त॒न्वः॑।शुम्भ॑मानाः।महः॑ऽभिः।एता॑न्।उप॑।यु॒ज्म॒हे॒।नु।इन्द्र॑।स्व॒धाम्।अनु॑।हि।नः॒।ब॒भूथ॑॥  
क्व॑।स्या।वः॒।म॒रु॒तः॒।स्व॒धा।आ॒सी॒त्।यत्।माम्।एक॑म्।स॒म्ऽअध॑त्त।अ॒हि॒ऽहत्ये॑।अ॒हम्।हि।उ॒ग्रः।त॒वि॒षः।तुवि॑ष्मान्।विश्व॑स्य।शत्रोः॑।अन॑मम्।व॒ध॒ऽस्नैः॥  
भूरि॑।च॒क॒र्थ॒।युज्ये॑भिः।अ॒स्मे इति॑।स॒मा॒नेभिः॑।वृ॒ष॒भ॒।पौंस्ये॑भिः।भूरी॑णि।हि।कृ॒णवा॑म।श॒वि॒ष्ठ॒।इन्द्र॑।क्रत्वा॑।म॒रु॒तः॒।यत्।वशा॑म॥  
वधी॑म्।वृ॒त्रम्।म॒रु॒तः॒।इ॒न्द्रि॒येण॑।स्वेन॑।भामे॑न।त॒वि॒षः।ब॒भू॒वान्।अ॒हम्।ए॒ताः।मन॑वे।वि॒श्वऽच॑न्द्राः।सु॒ऽगाः।अ॒पः।च॒क॒र॒।वज्र॑ऽबाहुः॥  
अनु॑त्तम्।आ।ते॒।म॒घ॒व॒न्।नकिः॑।नु।न।त्वाऽवा॑न्।अ॒स्ति॒।दे॒वता॑।विदा॑नः।न।जाय॑मानः।नश॑ते।न।जा॒तः।यानि॑।क॒रि॒ष्या।कृ॒णु॒हि।प्र॒ऽवृ॒द्धः॒॥  
एक॑स्य।चि॒त्।मे॒।वि॒ऽभु।अ॒स्तु॒।ओजः॑।या।नु।द॒धृ॒ष्वान्।कृ॒णवै॑।म॒नी॒षा।अ॒हम्।हि।उ॒ग्रः।म॒रु॒तः॒।विदा॑नः।यानि॑।च्यव॑म्।इन्द्रः॑।इत्।ई॒शे॒।ए॒षा॒म्॥  
अम॑न्दत्।मा॒।म॒रु॒तः॒।स्तोमः॑।अत्र॑।यत्।मे॒।न॒रः॒।श्रुत्य॑म्।ब्रह्म॑।च॒क्र।इन्द्रा॑य।वृष्णे॑।सुऽम॑खाय।मह्य॑म्।सख्ये॑।सखा॑यः।त॒न्वे॑।त॒नूभिः॑॥  
ए॒व।इत्।ए॒ते।प्रति॑।मा॒।रोच॑मानाः।अने॑द्यः।श्रवः॑।आ।इषः॑।दधा॑नाः।स॒म्ऽचक्ष्य॑।म॒रु॒तः॒।च॒न्द्रऽव॑र्णाः।अच्छा॑न्त।मे॒।छ॒दया॑थ।च॒।नू॒नन्म्॥  
कः।नु।अत्र॑।म॒रु॒तः॒।म॒म॒हे॒।वः॒।प्र।या॒त॒न॒।सखी॒न्।अच्छ॑।स॒खा॒यः॒।मन्मा॑नि।चि॒त्राः॒।अ॒पि॒ऽवा॒तय॑न्तः।ए॒षाम्।भू॒त॒।नवे॑दाः।मे॒।ऋ॒ताना॑म्॥  
आ।यत्।दु॒व॒स्यात्।दु॒वसे॑।न।का॒रुः।अ॒स्मान्।च॒क्रे।मा॒न्यस्य॑।मे॒धा।ओ इति॑।सु।व॒र्त्त॒।म॒रु॒तः॒।विप्र॑म्।अच्छ॑।इ॒मा।ब्रह्मा॑णि।ज॒रि॒ता।वः॒।अ॒र्च॒त्॥  
ए॒षः।वः॒।स्तोमः॑।म॒रु॒तः॒।इ॒यम्।गीः।मा॒न्दा॒र्यस्य॑।मा॒न्यस्य॑।का॒रोः।आ।इ॒षा।या॒सी॒ष्ट॒।त॒न्वे॑।व॒याम्।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
