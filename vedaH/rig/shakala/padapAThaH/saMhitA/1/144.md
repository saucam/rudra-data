

  
एति॑।प्र।होता॑।व्र॒तम्।अ॒स्य॒।मा॒यया॑।ऊ॒र्ध्वाम्।दधा॑नः।शुचि॑ऽपेशसम्।धिय॑म्।अ॒भि।स्रुचः॑।क्र॒म॒ते॒।द॒क्षि॒णा॒ऽआ॒वृतः॑।याः।अ॒स्य॒।धाम॑।प्र॒थ॒मम्।ह॒।निंस॑ते॥  
अ॒भि।ई॒म्।ऋ॒तस्य॑।दो॒हनाः॑।अ॒नू॒ष॒त॒।योनौ॑।दे॒वस्य॑।सद॑ने।परि॑ऽवृताः।अ॒पाम्।उ॒पऽस्थे॑।विऽभृ॑तः।यत्।आ।अव॑सत्।अध॑।स्व॒धाः।अ॒ध॒य॒त्।याभिः॑।ईय॑ते॥  
युयू॑षतः।सऽव॑यसा।तत्।इत्।वपुः॑।स॒मा॒नम्।अर्थ॑म्।वि॒ऽतरि॑त्रता।मि॒थः।आद्त्।ईम्।भगः॑।न।हव्यः॑।सम्।अ॒स्मत्।आ।वोळ्हुः॑।न।र॒श्मीन्।सम्।अ॒यं॒स्त॒।सार॑थिः॥  
यम्।ई॒म्।द्वा।सऽव॑यसा।स॒प॒र्यतः॑।स॒मा॒ने।योना॑।मि॒थु॒ना।सम्ऽओ॑कसा।दिवा॑।न।नक्त॑म्।प॒लि॒तः।युवा॑।अ॒ज॒नि॒।पु॒रु।चर॑न्।अ॒जरः॑।मानु॑षा।यु॒गा॥  
तम्।ई॒म्।हि॒न्व॒न्ति॒।धी॒तयः॑।दश॑।व्रिशः॑।दे॒वम्।मर्ता॑सः।ऊ॒तये॑।ह॒वा॒म॒हे॒।धनोः॑।अधि॑।प्र॒ऽवतः॑।आ।सः।ऋ॒ण्व॒ति॒।अ॒भि॒व्रज॑त्ऽभिः।व॒युना॑।नवा॑।अ॒धि॒त॒॥  
त्वम्।हि।अ॒ग्ने॒।दि॒व्यस्य॑।राज॑सि।त्वम्।पार्थि॑वस्य।प॒शु॒पाःऽइ॑व।त्मना॑।एनी॒ इति॑।ते॒।ए॒ते इति॑।बृ॒ह॒ती इति॑।अ॒भि॒ऽश्रिया॑।हि॒र॒ण्ययी॒ इति॑।वक्व॑री॒ इति॑।ब॒र्हिः।आ॒शा॒ते॒ इति॑॥  
अग्ने॑।जु॒षस्व॑।प्रति॑।ह॒र्य॒।तत्।वचः॑।मन्द्र॑।स्वधा॑ऽवः।ऋत॑ऽजात।सुक्र॑तो॒ इति॒ सुऽक्र॑तो।यः।वि॒श्वतः॑।प्र॒त्यङ्।असि॑।द॒र्श॒तः।र॒ण्वः।सम्ऽदृ॑ष्टौ।पि॒तु॒मान्ऽइ॑व।क्षयः॑॥  
