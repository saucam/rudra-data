

  
प्रति॑।वः॒।ए॒ना।नम॑सा।अ॒हम्।ए॒मि॒।सु॒ऽउ॒क्तेन॑।भि॒क्षे॒।सु॒ऽम॒तिम्।तु॒राणा॑म्।र॒रा॒णता॑।म॒रु॒तः॒।वे॒द्याभिः॑।नि।हेळः॑।ध॒त्त।वि।मु॒च॒ध्व॒म्।अश्वा॑न्॥  
ए॒षः।वः॒।स्तोमः॑।म॒रु॒तः॒।नम॑स्वान्।हृ॒दा।त॒ष्टः।मन॑सा।धा॒यि॒।दे॒वाः॒।उप॑।ई॒म्।आ।या॒त॒।मन॑सा।जु॒षा॒णाः।यू॒यम्।हि।स्थ।नम॑सः।इत्।वृ॒धासः॑॥  
स्तु॒तासः॑।नः॒।म॒रुतः॑।मृ॒ळ॒य॒न्तु॒।उ॒त।स्तु॒तः।म॒घऽवा॑।शम्ऽभ॑विष्ठः।ऊ॒र्ध्वा।नः॒।स॒न्तु॒।को॒म्या।वना॑नि।अहा॑नि।विश्वा॑।म॒रु॒तः॒।जि॒गी॒षा॥  
अ॒स्मात्।अ॒हम्।त॒वि॒षात्।ईष॑माणः।इन्द्रा॑त्।भि॒या।म॒रु॒तः॒।रेज॑मानः।यु॒ष्मभ्य॑म्।ह॒व्या।निऽशि॑तानि।आ॒स॒न्।तानि॑।आ॒रे।च॒कृ॒म॒।मृ॒ळत॑।नः॒॥  
येन॑।माना॑सः।चि॒तय॑न्ते।उ॒स्राः।विऽउ॑ष्टिषु।शव॑सा।शश्व॑तीनाम्।सः।नः॒।म॒रुत्ऽभिः॑।वृ॒ष॒भ॒।श्रवः॑।धाः॒।उ॒ग्रः।उ॒ग्रेभिः॑।स्थवि॑रः।स॒हः॒ऽदाः॥  
त्वम्।पा॒हि॒।इ॒न्द्र॒।सही॑यसः।नॄन्।भव॑।म॒रुत्ऽभिः॑।अव॑यातऽहेळाः।सु॒ऽप्र॒के॒तेभिः॑।स॒स॒हिः।दधा॑नः।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
