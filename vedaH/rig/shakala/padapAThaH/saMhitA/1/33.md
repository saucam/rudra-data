

  
आ।इ॒त॒।अया॒म।उप॑।ग॒व्यन्तः॑।इन्द्र॑म्।अ॒स्माक॑म्।सु।प्रऽम॑तिम्।व॒वृ॒धा॒ति॒।अ॒ना॒मृ॒णः।कु॒वित्।आत्।अ॒स्य।रा॒यः।गवा॒म्।केत॑म्।पर॑म्।आ॒ऽवर्ज॑ते।नः॒॥  
उप॑।इत्।अ॒हम्।ध॒न॒ऽदाम्।अप्र॑तिऽइतम्।जुष्टा॑म्।न।श्ये॒नः।व॒स॒तिम्।प॒ता॒मि॒।इन्द्र॑म्।न॒म॒स्यन्।उ॒प॒ऽमेभिः॑।अ॒र्कैः।यः।स्तो॒तृऽभ्यः॑।हव्यः॑।अस्ति॑।याम॑न्॥  
नि।सर्व॑ऽसेनः।इ॒षु॒ऽधीन्।अ॒स॒क्त॒।सम्।अ॒र्यः।गाः।अ॒ज॒ति॒।यस्य॑।वष्टि॑।चो॒ष्कू॒यमा॑णः।इ॒न्द्र॒।भूरि॑।वा॒मम्।मा।प॒णिः।भूः॒।अ॒स्मत्।अधि॑।प्र॒ऽवृ॒द्ध॒॥  
वधीः॑।हि।दस्यु॑म्।ध॒निन॑म्।घ॒नेन॑।एकः॑।चर॑न्।उ॒प॒ऽशा॒केभिः॑।इ॒न्द्र॒।धनोः॑।अधि॑।वि॒षु॒णक्।ते॒।वि।आ॒य॒न्।अय॑ज्वानः।स॒न॒काः।प्रऽइ॑तिम्।ई॒युः॒॥  
परा॑।चि॒त्।शी॒र्षा।व॒वृ॒जुः॒।ते॒।इ॒न्द्र॒।अय॑ज्वानः।यज्व॑ऽभिः।स्पर्ध॑मानाः।प्र।यत्।दि॒वः।ह॒रि॒ऽवः॒।स्था॒तः॒।उ॒ग्र॒।निः।अ॒व्र॒तान्।अ॒ध॒मः॒।रोद॑स्योः॥  
अयु॑युत्सन्।अ॒न॒व॒द्यस्य॑।सेना॑म्।अया॑तयन्त।क्षि॒तयः॑।नव॑ऽग्वाः।वृ॒ष॒ऽयुधः॑।न।वध्र॑यः।निःऽअ॑ष्टाः।प्र॒ऽवत्ऽभिः॑।इन्द्रा॑त्।चि॒तय॑न्तः।आ॒य॒न्॥  
त्वम्।ए॒तान्।रु॒द॒तः।जक्ष॑तः।च॒।अयो॑धयः।रज॑सः।इ॒न्द्र॒।पा॒रे।अव॑।अ॒द॒हः॒।दि॒वः।आ।दस्यु॑म्।उ॒च्चा।प्र।सु॒न्व॒तः।स्तु॒व॒तः।शंस॑म्।आ॒वः॒॥  
च॒का॒णासः॑।प॒रि॒ऽनह॑म्।पृ॒थि॒व्याः।हिर॑ण्येन।म॒णिना॑।शुम्भ॑मानाः।न।हि॒न्वा॒नासः॑।ति॒ति॒रुः॒।ते।इन्द्र॑म्।परि॑।स्पशः॑।अ॒द॒धा॒त्।सूर्ये॑ण॥  
परि॑।यत्।इ॒न्द्र॒।रोद॑सी॒ इति॑।उ॒भे इति॑।अबु॑भोजीः।म॒हि॒ना।वि॒श्वतः॑।सी॒म्।अम॑न्यमानान्।अ॒भि।मन्य॑मानैः।निः।ब्र॒ह्मऽभिः॑।अ॒ध॒मः॒।दस्यु॑म्।इ॒न्द्र॒॥  
न।ये।दि॒वः।पृ॒थि॒व्याः।अन्त॑म्।आ॒पुः।न।मा॒याभिः॑।ध॒न॒ऽदाम्।प॒रि॒ऽअभू॑वन्।युज॑म्।वज्र॑म्।वृ॒ष॒भः।च॒क्रे॒।इन्द्रः॑।निः।ज्योति॑षा।तम॑सः।गाः।अ॒धु॒क्ष॒त्॥  
अनु॑।स्व॒धाम्।अ॒क्ष॒र॒न्।आपः॑।अ॒स्य॒।अव॑र्धत।मध्ये॑।आ।ना॒व्या॑नाम्।स॒ध्री॒चीने॑न।मन॑सा।तम्।इन्द्रः॑।ओजि॑ष्ठेन।हन्म॑ना।अ॒ह॒न्।अ॒भि।द्यून्॥  
नि।अ॒वि॒ध्य॒त्।इ॒ली॒बिश॑स्य।दृ॒ळ्हा।वि।शृ॒ङ्गिण॑म्।अ॒भि॒न॒त्।शुष्ण॑म्।इन्द्रः॑।याव॑त्।तरः॑।म॒घ॒ऽव॒न्।याव॑त्।ओजः॑।वज्रे॑ण।शत्रु॑म्।अ॒व॒धीः॒।पृ॒त॒न्युम्॥  
अ॒भि।सि॒ध्मः।अ॒जि॒गा॒त्।अ॒स्य॒।शत्रू॑न्।वि।ति॒ग्मेन॑।वृ॒ष॒भेण॑।पुरः॑।अ॒भे॒त्।सम्।वज्रे॑ण।अ॒सृ॒ज॒त्।वृ॒त्रम्।इन्द्रः॑।प्र।स्वाम्।म॒तिम्।अ॒ति॒र॒त्।शाश॑दानः॥  
आवः॑।कुत्स॑म्।इ॒न्द्र॒।यस्मि॑न्।चा॒कन्।प्र।आ॒वः॒।युध्य॑न्तम्।वृ॒ष॒भम्।दश॑ऽद्युम्।श॒फऽच्यु॑तः।रे॒णुः।न॒क्ष॒त॒।द्याम्।उत्।श्वै॒त्रे॒यः।नृ॒ऽसह्या॑य।त॒स्थौ॒॥  
आवः॑।शम॑म्।वृ॒ष॒भम्।तुग्र्या॑सु।क्षे॒त्र॒ऽजे॒षे।म॒घ॒ऽव॒न्।श्वित्र्य॑म्।गाम्।ज्योक्।चि॒त्।अत्र॑।त॒स्थि॒ऽवांसः॑।अ॒क्र॒न्।श॒त्रु॒ऽय॒ताम्।अध॑रा।वेद॑ना।अ॒क॒रित्य॑कः॥  
