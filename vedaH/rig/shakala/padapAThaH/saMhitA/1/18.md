

  
सो॒मान॑म्।स्वर॑णम्।कृ॒णु॒हि।ब्र॒ह्म॒णः॒।प॒ते॒।क॒क्षीव॑न्तम्।यः।औ॒शि॒जः॥  
यः।रे॒वान्।यः।अ॒मी॒व॒ऽहा।व॒सु॒ऽवित्।पु॒ष्टि॒ऽवर्ध॑नः।सः।नः॒।सि॒स॒क्तु॒।यः।तु॒रः॥  
मा।नः॒।शंसः॑।अर॑रुषः।धू॒र्तिः।प्रण॑क्।मर्त्य॑स्य।रक्ष॑।नः॒।ब्र॒ह्म॒णः॒।प॒ते॒॥  
सः।घ॒।वी॒रः।न।रि॒ष्य॒ति॒।यम्।इन्द्रः॑।ब्रह्म॑णः।पतिः॑।सोमः॑।हि॒नोति॑।मर्त्य॑म्॥  
त्वम्।तम्।ब्र॒ह्म॒णः॒।प॒ते॒।सोमः॑।इन्द्रः॑।च॒।मर्त्य॑म्।दक्षि॑णा।पा॒तु॒।अंह॑सः॥  
सद॑सः।पति॑म्।अद्भु॑तम्।प्रि॒यम्।इन्द्र॑स्य।काम्य॑म्।स॒निम्।मे॒धाम्।अ॒या॒सि॒ष॒म्॥  
यस्मा॑त्।ऋ॒ते।न।सिध्य॑ति।य॒ज्ञः।वि॒पः॒ऽचितः॑।च॒न।सः।धी॒नाम्।योग॑म्।इ॒न्व॒ति॒॥  
आत्।ऋ॒ध्नो॒ति॒।ह॒विःऽकृ॑तिम्।प्राञ्च॑म्।कृ॒णो॒ति॒।अ॒ध्व॒रम्।होत्रा॑।दे॒वेषु॑।ग॒च्छ॒ति॒॥  
नरा॒शंस॑म्।सु॒धृष्ट॑मम्।अप॑श्यम्।स॒प्रथः॑ऽतमम्।दि॒वः।न।सद्म॑ऽमखसम्॥  
