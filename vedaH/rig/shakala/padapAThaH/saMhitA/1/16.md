

  
आ।त्वा॒।व॒ह॒न्तु॒।हर॑यः।वृष॑णम्।सोम॑ऽपीतये।इन्द्र॑।त्वा॒।सूर॑ऽचक्षसः॥  
इ॒माः।धा॒नाः।घृ॒त॒ऽस्नुवः॑।हरी॒ इति॑।इ॒ह।उप॑।व॒क्ष॒तः॒।इन्द्र॑म्।सु॒खऽत॑मे।रथे॑॥  
इन्द्र॑म्।प्रा॒तः।ह॒वा॒म॒हे॒।इन्द्र॑म्।प्र॒ऽय॒ति।अ॒ध्व॒रे।इन्द्र॑म्।सोम॑स्य।पी॒तये॑॥  
उप॑।नः॒।सु॒तम्।आ।ग॒हि॒।हरि॑ऽभिः।इ॒न्द्र॒।के॒शिऽभिः॑।सु॒ते।हि।त्वा॒।हवा॑महे॥  
सः।इ॒मम्।नः॒।स्तोम॑म्।आ।ग॒हि॒।उप॑।इ॒दम्।सव॑नम्।सु॒तम्।गौ॒रः।न।तृ॒षि॒तः।पि॒ब॒॥  
इ॒मे।सोमा॑सः।इन्द॑वः।सु॒तासः॑।अधि॑।ब॒र्हिषि॑।तान्।इ॒न्द्र॒।सह॑से।पि॒ब॒॥  
अ॒यम्।ते॒।स्तोमः॑।अ॒ग्रि॒यः।हृ॒दि॒ऽस्पृक्।अ॒स्तु॒।शम्ऽत॑मः।अथ॑।सोम॑म्।सु॒तम्।पि॒ब॒॥  
विश्व॑म्।इत्।सव॑नम्।सु॒तम्।इन्द्रः॑।मदा॑य।ग॒च्छ॒ति॒।वृ॒त्र॒ऽहा।सोम॑ऽपीतये॥  
सः।इ॒मम्।नः॒।काम॑म्।आ।पृ॒ण॒।गोभिः॑।अश्वैः॑।श॒त॒क्र॒तो॒ इति॑ शतक्रतो।स्तवा॑म।त्वा॒।सु॒ऽआ॒ध्यः॑॥  
