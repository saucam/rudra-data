

  
त्रि॒ऽमू॒र्धान॑म्।स॒प्तऽर॑श्मिम्।गृ॒णी॒षे॒।अनू॑नम्।अ॒ग्निम्।पि॒त्रोः।उ॒पऽस्थे॑।नि॒ऽस॒त्तम्।अ॒स्य॒।चर॑तः।ध्रु॒वस्य॑।विश्वा॑।दि॒वः।रो॒च॒ना।आ॒प॒प्रि॒ऽवांस॑म्॥  
उ॒क्षा।म॒हान्।अ॒भि।व॒व॒क्षे॒।ए॒ने॒ इति॑।अ॒जरः॑।त॒स्थौ॒।इ॒तःऽऊ॑तिः।ऋ॒ष्वः।उ॒र्व्याः।प॒दः।नि।द॒धा॒ति॒।सानौ॑।रि॒हन्ति॑।ऊधः॑।अ॒रु॒षासः॑।अ॒स्य॒॥  
स॒मा॒नम्।व॒त्सम्।अ॒भि।स॒ञ्चर॑न्ती॒ इति॑ स॒म्ऽचर॑न्ती।विष्व॑क्।धे॒नू इति॑।वि।च॒र॒तः॒।सु॒मेक्के॒ इति॑ सु॒ऽमेके॑।अ॒न॒प॒ऽवृ॒ज्यान्।अध्व॑नः।मिमा॑ने॒ इति॑।विश्वा॑न्।केता॑न्।अधि॑।म॒हः।दधा॑ने॒ इति॑॥  
धीरा॑सः।प॒दम्।क॒वयः॑।न॒य॒न्ति॒।नाना॑।हृ॒दा।रक्ष॑माणाः।अ॒जु॒र्यम्।सिसा॑सन्तः।परि॑।अ॒प॒श्य॒न्त॒।सिन्धु॑म्।आ॒विः।ए॒भ्यः॒।अ॒भ॒व॒त्।सूर्यः॑।नॄन्॥  
दि॒दृ॒क्षेण्यः॑।परि॑।काष्ठा॑सु।जेन्यः॑।ई॒ळेन्यः॑।म॒हः।अर्भा॑य।जी॒वसे॑।पु॒रु॒ऽत्रा।यत्।अभ॑वत्।सूः।अह॑।ए॒भ्यः॒।गर्भे॑भ्यः।म॒घऽवा॑।वि॒श्वऽद॑र्शतः॥  
