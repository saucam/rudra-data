

  
प्रा॒तः॒ऽयुजा॑।वि।बो॒ध॒य॒।अ॒श्विनौ॑।आ।इ॒ह।ग॒च्छ॒ता॒म्।अ॒स्य।सोम॑स्य।पी॒तये॑॥  
या।सु॒ऽरथा॑।र॒थिऽत॑मा।उ॒भा।दे॒वा।दि॒वि॒ऽस्पृशा॑।अ॒श्विना॑।ता।ह॒वा॒म॒हे॒॥  
या।वा॒म्।कशा॑।मधु॑ऽमती।अश्वि॑ना।सू॒नृता॑ऽवती।तया॑।य॒ज्ञम्।मि॒मि॒क्ष॒त॒म्॥  
न॒हि।वा॒म्।अस्ति॑।दू॒र॒के।यत्र॑।रथे॑न।गच्छ॑थः।अश्वि॑ना।सो॒मिनः॑।गृ॒हम्॥  
हिर॑ण्यऽपाणिम्।ऊ॒तये॑।स॒वि॒तार॑म्।उप॑।ह्व॒ये॒।सः।चेत्ता॑।दे॒वता॑।प॒दम्॥  
अ॒पाम्।नपा॑तम्।अव॑से।स॒वि॒तार॑म्।उप॑।स्तु॒हि॒।तस्य॑।व्र॒तानि॑।उ॒श्म॒सि॒॥  
वि॒ऽभ॒क्तार॑म्।ह॒वा॒म॒हे॒।वसोः॑।चि॒त्रस्य॑।राध॑सः।स॒वि॒तार॑म्।नृ॒ऽचक्ष॑सम्॥  
सखा॑यः।आ।नि।सी॒द॒त॒।स॒वि॒ता।स्तोम्यः॑।नु।नः॒।दाता॑।राधां॑सि।शु॒म्भ॒ति॒॥  
अग्ने॑।पत्नीः॑।इ॒ह।आ।व॒ह॒।दे॒वाना॑म्।उ॒श॒तीः।उप॑।त्वष्टा॑रम्।सोम॑ऽपीतये॥  
आ।ग्नाः।अ॒ग्ने॒।इ॒ह।अव॑से।होत्रा॑म्।य॒वि॒ष्ठ॒।भार॑तीम्।वरू॑त्रीम्।धि॒षणा॑म्।व॒ह॒॥  
अ॒भि।नः॒।दे॒वीः।अव॑सा।म॒हः।शर्म॑णा।नृ॒ऽपत्नीः॑।अच्छि॑न्नऽपत्राः।स॒च॒न्ता॒म्॥  
इ॒ह।इ॒न्द्रा॒णीम्।उप॑।ह्व॒ये॒।व॒रु॒णा॒नीम्।स्व॒स्तये॑।अ॒ग्नायी॑म्।सोम॑ऽपीतये॥  
म॒ही।द्यौः।पृ॒थि॒वी।च॒।नः॒।इ॒मम्।य॒ज्ञम्।मि॒मि॒क्ष॒ता॒म्।पि॒पृ॒ताम्।नः॒।भरी॑मऽभिः॥  
तयोः॑।इत्।घृ॒तऽव॑त्।पयः॑।विप्राः॑।रि॒ह॒न्ति॒।धी॒तिऽभिः॑।ग॒न्ध॒र्वस्य॑।ध्रु॒वे।प॒दे॥  
स्यो॒ना।पृ॒थि॒वि॒।भ॒व॒।अ॒नृ॒क्ष॒रा।नि॒ऽवेश॑नी।यच्छ॑।नः॒।शर्म॑।स॒ऽप्रथः॑॥  
अतः॑।दे॒वाः।अ॒व॒न्तु॒।नः॒।यतः॑।विष्णुः॑।वि॒ऽच॒क्र॒मे।पृ॒थि॒व्याः।स॒प्त।धाम॑ऽभिः॥  
इ॒दम्।विष्णुः॑।वि।च॒क्र॒मे॒।त्रे॒धा।नि।द॒धे॒।प॒दम्।सम्ऽऊ॑ळ्हम्।अ॒स्य॒।पां॒सु॒रे॥  
त्रीणि॑।प॒दा।वि।च॒क्र॒मे॒।विष्णुः॑।गो॒पाः।अदा॑भ्यः।अतः॑।धर्मा॑णि।धा॒रय॑न्॥  
विष्णोः॑।कर्मा॑णि।प॒श्य॒त॒।यतः॑।व्र॒तानि॑।प॒स्प॒शे।इन्द्र॑स्य।युज्यः॑।सखा॑॥  
तत्।विष्णोः॑।प॒र॒मम्।प॒दम्।सदा॑।प॒श्य॒न्ति॒।सू॒रयः॑।दि॒विऽइ॑व।चक्षुः॑।आऽत॑तम्॥  
तत्।विप्रा॑सः।वि॒प॒न्यवः॑।जा॒गृ॒ऽवांसः॑।सम्।इ॒न्ध॒ते॒।विष्णोः॑।यत्।प॒र॒मम्।प॒दम्॥  
