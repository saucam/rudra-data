

  
यम्।त्वम्।रथ॑म्।इ॒न्द्र॒।मे॒धऽसा॑तये।अ॒पा॒का।सन्त॑म्।इ॒षि॒र॒।प्र॒ऽनय॑सि।प्र।अ॒न॒व॒द्य॒।नय॑सि।स॒द्यः।चि॒त्।तम्।अ॒भिष्ट॑ये।करः॑।वशः॑।च॒।वा॒जिन॑म्।सः।अ॒स्माक॑म्।अ॒न॒व॒द्य॒।तू॒तु॒जा॒न॒।वे॒धसा॑म्।इ॒माम्।वाच॑म्।न।वे॒धसा॑म्॥  
सः।श्रु॒धि॒।यः।स्म॒।पृत॑नासु।कासु॑।चि॒त्।द॒क्षाय्यः॑।इ॒न्द्र॒।भर॑ऽहूतये।नृऽभिः॑।अ॒सि॒।प्रऽतू॑र्तये।नृऽभिः॑।यः।शूरैः॑।स्व१॒॑रिति॑ स्वः॑।सनि॑ता।यः।विप्रैः॑।वाज॑म्।तरु॑ता।तम्।ई॒शा॒नासः॑।इ॒र॒ध॒न्त॒।वा॒जिन॑म्।पृ॒क्षम्।अत्य॑म्।न।वा॒जिन॑म्॥  
द॒स्मः।हि।ष्म॒।वृष॑णम्।पिन्व॑सि।त्वच॑म्।कम्।चि॒त्।या॒वीः॒।अ॒ररु॑म्।शू॒र॒।मर्त्य॑म्।प॒रि॒ऽवृ॒णक्षि॑।मर्त्य॑म्।इन्द्र॑।उ॒त।तुभ्य॑म्।तत्।दि॒वे।तत्।रु॒द्राय॑।स्वऽय॑शसे।मि॒त्राय॑।वोच॑म्।वरु॑णाय।स॒ऽप्रथः॑।सु॒ऽमृ॒ळी॒काय॑।स॒ऽप्रथः॑॥  
अ॒स्माक॑म्।वः॒।इन्द्र॑म्।उ॒श्म॒सि॒।इ॒ष्टये॑।सखा॑य।वि॒श्वऽआ॑युम्।प्र॒ऽसह॑म्।युज॑म्।वाजे॑षु।प्र॒ऽसह॑म्।युज॑म्।अ॒स्माक॑म्।ब्रह्म॑।ऊ॒तये॑।अव॑।पृ॒त्सुषु॑।कासु॑।चि॒त्।न॒हि।त्वा॒।शत्रुः॑।स्तर॑ते।स्तृ॒णोषि॑।यम्।विश्व॑म्।शत्रु॑म्।स्तृ॒णोषि॑।यम्॥  
नि।सु।न॒म॒।अति॑ऽमतिम्।कय॑स्य।चि॒त्।तेजि॑ष्ठाभिः।अ॒रणि॑ऽभिः।न।ऊ॒तिऽभिः॑।उ॒ग्राभिः॑।उ॒ग्र॒।ऊ॒तिऽभिः॑।नेषि॑।नः॒।यथा॑।पु॒रा।अ॒ने॒नाः।शू॒र॒।मन्य॑से।विश्वा॑नि।पू॑रोः।अप॑।प॒र्षि॒।वह्निः॑।आ॒सा।वह्निः॑।नः॒।अच्छ॑॥  
प्र।तत्।वो॒चे॒य॒म्।भव्या॑य।इन्द॑वे।हव्यः॑।न।यः।इ॒षऽवा॑न्।मन्म॑।रेज॑ति।र॒क्षः॒ऽहा।मन्म॑।रेज॑ति।स्व॒यम्।सः।अ॒स्मत्।आ।नि॒दः।व॒धैः।अ॒जे॒त॒।दुःऽम॒तिम्।अव॑।स्र॒वे॒त्।अ॒घऽशं॑सः।अ॒व॒ऽत॒रम्।अव॑।क्षु॒द्रम्ऽइ॑व।स्र॒वे॒त्॥  
व॒नेम॑।तत्।होत्र॑या।चि॒तन्त्या॑।व॒नेम॑।र॒यिम्।र॒यि॒ऽवः॒।सु॒ऽवीर्य॑म्।र॒ण्वम्।सन्त॑म्।सु॒ऽवीर्य॑म्।दुः॒ऽमन्मा॑नम्।सु॒मन्तु॑ऽभिः।आ।ई॒म्।इ॒षा।पृ॒ची॒म॒हि॒।आ।स॒त्याभिः॑।इन्द्र॑म्।द्यु॒म्नहू॑तिऽभिः।यज॑त्रम्।द्यु॒म्नहू॑तिऽभिः॥  
प्रऽप्र॑।वः॒।अ॒स्मे इति॑।स्वय॑शःऽभिः।ऊ॒ती।प॒रि॒ऽव॒र्गे।इन्द्रः॑।दुः॒ऽम॒ती॒नाम्।दरी॑मन्।दुः॒ऽम॒ती॒नाम्।स्व॒यम्।सा।रि॒ष॒यध्यै॒।या।नः॒।उ॒प॒ऽई॒षे।अ॒त्रैः।ह॒ता।ई॒म्।अ॒स॒त्।न।व॒क्ष॒ति॒।क्षि॒प्ता।जू॒र्णिः।न।व॒क्ष॒ति॒॥  
त्वम्।नः॒।इ॒न्द्र॒।रा॒या।परी॑णसा।या॒हि।प॒था।अ॒ने॒हसा॑।पु॒रः।या॒हि।अ॒र॒क्षसा॑।सच॑स्व।नः।प॒रा॒के।आ।सच॑स्व।अ॒स्त॒म्ऽई॒के।आ।पा॒हि।नः॒।दू॒रात्।आ॒रात्।अ॒भिष्टि॑ऽभिः।सदा॑।पा॒हि॒।अ॒भिष्टि॑ऽभिः॥  
त्वम्।नः॒।इ॒न्द्र॒।रा॒या।तरू॑षसा।उ॒ग्रम्।चि॒त्।त्वा॒।म॒हि॒मा।स॒क्ष॒त्।अव॑से।म॒हे।मि॒त्रम्।न।अव॑से।ओजि॑ष्ठ।त्रातः॑।अवि॑त्त॒रिति॑।रथ॑म्।कम्।चि॒त्।अ॒म॒र्त्य॒।अ॒न्यम्।अ॒स्मत्।रि॒रि॒षेः॒।कम्।चि॒त्।अ॒द्रि॒ऽवः॒।रिरि॑क्षन्तम्।चि॒त्।अ॒द्रि॒ऽवः॒॥  
पा॒हि।नः॒।इ॒न्द्र॒।सु॒ऽस्तु॒त॒।स्रि॒धः।अ॒व॒ऽया॒ता।सद॒म्।इत्।दुः॒ऽम॒ती॒नाम्।दे॒वः।सन्।दुः॒ऽम॒ती॒नाम्।ह॒न्ता।पा॒पस्य॑।र॒क्षसः॑।त्रा॒ता।विप्र॑स्य।माव॑तः।अध॑।हि।त्वा॒।ज॒नि॒ता।जीज॑नत्।व॒सो॒ इति॑।र॒क्षः॒ऽहन॑म्।त्वा॒।जीज॑नत्।व॒सो॒ इति॑॥  
