

  
अयम्।जा॒य॒त॒।मनु॑षः॑।धरी॑मणि।होता॑।यजि॑ष्ठः।उ॒शिजा॑म्।अनु॑।व्र॒तम्।अ॒ग्निः।स्वम्।अनु॑।व्र॒तम्।वि॒श्वऽश्रु॑ष्टिः।स॒खि॒ऽय॒ते।र॒यिःऽइ॑व।श्र॒व॒स्य॒ते।अद॑ब्धः।होता॑।नि।स॒द॒त्।इ॒ळः।प॒दे।परि॑ऽवीतः।इ॒ळः।प॒दे॥  
तम्।य॒ज्ञ॒ऽसाध॑म्।अपि॑।वा॒त॒या॒म॒सि॒।ऋ॒तस्य॑।प॒था।नम॑सा।ह॒विष्म॑ता।दे॒वऽता॑ता।ह॒विष्म॑ता।सः।नः॒।ऊ॒र्जाम्।उ॒प॒ऽआभृ॑ति।अ॒या।कृ॒पा।न।जू॒र्य॒ति॒।यम्।मा॒त॒रिश्वा॑।मन॑वे।प॒रा॒ऽवतः॑।दे॒वम्।भारिति॒ भाः।प॒रा॒ऽवतः॑॥  
एवे॑न।स॒द्यः।परि॑।ए॒ति॒।पार्थि॑वम्।मु॒हुः॒ऽगीः।रेतः॑।वृ॒ष॒भः।कनि॑क्रदत्।दधत्।रेतः॑।कनि॑क्रदत्।श॒तम्।चक्षा॑णः।अ॒क्षऽभिः॑।दे॒वः।वने॑षु।तु॒र्वणिः॑।सदः॑।दधा॑नः।उप॑रेषु।सानु॑षु।अ॒ग्निः।परे॑षु।सानु॑षु॥  
सः।सु॒ऽक्रतुः॑।पु॒रःऽहि॑तः॑।दमे॑ऽदमे।अ॒ग्निः।य॒ज्ञस्य।अ॒ध्व॒रस्य॑।चे॒त॒ति॒।क्रत्वा॑।य॒ज्ञस्य॑।चे॒त॒ति॒।क्रत्वा॑।वे॒धाः।इ॒षु॒ऽय॒ते।विश्वा॑।जा॒तानि॑।प॒स्प॒शे॒।यतः॑।घृ॒त॒ऽश्रीः।अति॑थिः।अजा॑यत।वह्निः॑।वे॒धाः।अजा॑यत॥  
क्रत्वा॑।यत्।अ॒स्य॒।तवि॑षीषु।पृ॒ञ्चते॑।अ॒ग्नेः।अवे॑न।म॒रुता॒म्।न।भो॒ज्या॑।इ॒षि॒राय।न।भो॒ज्या॑।सः।हि।स्म॒।दान॑म्।इन्व॑ति।वसू॑नाम्।च॒।म॒ज्मना॑।सः।नः॒।त्रा॒स॒ते॒।दुः॒ऽइ॒तात्।अ॒भि॒ऽह्रुतः॑।शंसा॑त्।अ॒घात्।अ॒भि॒ऽह्रुतः॑॥  
विश्वः॑।विऽहा॑याः।अ॒र॒तिः।वसुः॑।द॒धे॒।हस्ते॑।दक्षि॑णे।त॒रणिः॑।न।शि॒श्र॒थ॒त्।श्र॒व॒स्यया॑।न।शि॒श्र॒थ॒त्।विश्व॑स्मै॒।इत्।इ॒षु॒ध्य॒ते।दे॒व॒ऽत्रा।ह॒व्यम्।आ।ऊ॒हि॒षे॒।विश्व॑स्मै।इत्।सु॒ऽकृते॑।वार॑म्।ऋ॒ण्व॒ति॒।अ॒ग्निः।द्वारा॑।वि।ऋ॒ण्व॒ति॒॥  
सः।मानु॑षे।वृ॒जने॑।शम्ऽत॑मः।हि॒तः।अ॒ग्निः।य॒ज्ञेषु॑।जेन्यः॑।न।वि॒श्पतिः॑।प्रि॒यः।य॒ज्ञेषु॑।वि॒श्पति॑ह्।सः।ह॒व्या।मानु॑षाणाम्।इ॒ळा।कृ॒तानि॑।प॒त्य॒ते॒।सः।नः॒।त्रा॒स॒ते॒।वरु॑णस्य।धू॒र्तेः।म॒हः।दे॒वस्य॑।धू॒र्तेः॥  
अ॒ग्निम्।होता॑रम्।ई॒ळ॒ते॒।वसु॑ऽधितिम्।प्रि॒यम्।चेति॑ष्ठम्।अ॒र॒तिम्।नि।ए॒रि॒रे॒।ह॒व्य॒ऽवाह॑म्।नि।ए॒रि॒रे॒।वि॒श्वऽआ॑युम्।वि॒श्वऽवे॑दसम्।होता॑रम्।य॒ज॒तम्।क॒विम्।दे॒वासः॑।र॒ण्वम्।अव॑से।व॒सु॒ऽयवः॑।गीः॒ऽभिः।र॒ण्वम्।व॒सु॒ऽयवः॑॥  
