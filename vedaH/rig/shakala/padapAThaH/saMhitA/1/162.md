

  
मा।नः॒।मि॒त्रः।वरु॑णः।अ॒र्य॒मा।आ॒युः।इन्द्रः॑।ऋ॒भु॒क्षाः।म॒रुतः॑।परि॑।ख्य॒न्।यत्।वा॒जिनः॑।दे॒वऽजा॑तस्य।सप्तेः॑।प्र॒ऽव॒क्ष्यामः॑।वि॒दथे॑।वी॒र्या॑णि॥  
यत्।निः॒ऽनिजा॑।रेक्ण॑सा।प्रावृ॑तस्य।रा॒तिम्।गृ॒भी॒ताम्।मु॒ख॒तः।नय॑न्ति।सुऽप्रा॑ङ्।अ॒जः।मेम्य॑त्।वि॒श्वऽरू॑पः।इ॒न्द्रा॒पू॒ष्णोः।प्रि॒यम्।अपि॑।ए॒ति॒।पाथः॑॥  
ए॒षः।छागः॑।पु॒रः।अश्वे॑न।वा॒जिना॑।पू॒ष्णः।भ॒गः।नी॒य॒ते॒।वि॒श्वऽदे॑व्यः।अ॒भि॒ऽप्रिय॑म्।यत्।पु॒रो॒ळाश॑म्।अर्व॑ता।त्वष्टा॑।इत्।ए॒न॒म्।सौ॒श्र॒व॒साय॑।जि॒न्व॒ति॒॥  
यद्।ह॒वि॒ष्य॑म्।ऋ॒तु॒ऽशः।दे॑व॒ऽयानम्।त्रिः।मानु॑षाः।परि॑।अश्व॑म्।नय॑न्ति।अत्र॑।पू॒ष्णः।प्र॒थ॒मः।भा॒गः।ए॒ति॒।य॒ज्ञम्।दे॒वेभ्यः॑।प्र॒ति॒ऽवे॒दय॑न्।अ॒जः॥  
होता॑।अ॒ध्व॒र्युः।आऽव॑याः।अ॒ग्नि॒म्ऽइ॒न्धः।ग्रा॒व॒ऽग्रा॒भः।उ॒त।शंस्ता॑।सुऽवि॑प्रः।तेन॑।य॒ज्ञेन॑।सुऽअ॑रङ्कृतेन।सुऽइ॑ष्टेन।व॒क्षणाः॑।आ।पृ॒ण॒ध्व॒म्॥  
यू॒प॒ऽव्र॒स्काः।उ॒त।ये।यू॒प॒ऽवा॒हाः।च॒षाल॑म्।ये।अ॒श्व॒ऽयू॒पाय॑।तक्ष॑ति।ये।च॒।अर्व॑ते।पच॑नम्।स॒म्ऽभर॑न्ति।उ॒तो इति॑।तेषा॑म्।अ॒भिऽगू॑र्तिः।नः॒।इ॒न्व॒तु॒॥  
उप॑।प्र॑।अ॒गा॒त्।सु॒ऽमत्।मे॒।अ॒धा॒यि॒।मन्म॑।दे॒वाना॑म्।आशाः॑।उप॑।वी॒तऽपृ॑ष्ठः।अनु॑।ए॒न॒म्।विप्राः॑।ऋष॑यः।म॒द॒न्ति॒।दे॒वाना॑म्।पु॒ष्टे।च॒कृ॒म॒।सु॒ऽबन्धु॑म्॥  
यत्।वा॒जिनः॑।दाम॑।स॒म्ऽदान॑म्।अर्व॑तः।या।शी॒र्ष॒ण्या॑।र॒श॒ना।रज्जुः॑।अ॒स्य॒।यत्।वा॒।घ॒।अ॒स्य॒।प्रऽभृ॑तम्।आ॒स्ये॑।तृण॑म्।सर्वा॑।ता।ते॒।अपि॑।दे॒वेषु।अ॒स्तु॒॥  
यत्।अश्व॑स्य।क्र॒विषः॑।मक्षि॑का।आश॑।यत्।वा॒।स्वरौ॑।स्वऽधि॑तौ।रि॒प्तम्।अस्ति॑।यत्।हस्त॑योः।श॒मि॒तुः।यत्।न॒खेषु॑।सर्वा॑।ता।ते॒।अपि॑।दे॒वेषु।अ॒स्तु॒॥  
यत्।ऊव॑ध्यम्।उ॒दर॑स्य।अ॒प॒ऽवाति॑।यः।आ॒मस्य॑।क्र॒विषः॑।ग॒न्धः।अस्ति॑।सु॒ऽकृ॒ता।तत्।श॒मि॒तारः॑।कृ॒ण्व॒न्तु॒।उ॒त।मेध॑म्।शृ॒त॒ऽपाक॑म्।प॒च॒न्तु॒॥  
यत्।ते॒।गात्रा॑त्।अ॒ग्निना॑।प॒च्यमा॑नात्।अ॒भि।शूल॑म्।निऽह॑तस्य।अ॒व॒ऽधाव॑ति।मा।तत्।भूम्या॑म्।आ।श्रि॒ष॒त्।मा।तृणे॑षु।दे॒वेभ्यः॑।तत्।उ॒शत्ऽभ्यः॑।रा॒तम्।अ॒स्तु॒॥  
ये।वा॒जिन॑म्।प॒रि॒ऽपस्य॑न्ति।प॒क्वम्।ये।ई॒म्।आ॒हुः।सु॒र॒भिः।निः।ह॒र॒।इति॑।ये।च॒।अर्व॑तः।मां॒स॒ऽभि॒क्षाम्।उ॒प॒ऽआस॑ते उ॒तो इति॑।तेषा॑म्।अ॒भिऽगू॑र्तिः।नः॒।इ॒न्व॒तु॒॥  
यत्।नि॒ऽईक्ष॑णम्।मां॒स्पच॑न्याः।उ॒खायाः॑।या।पात्रा॑णि।यू॒ष्णः।आ॒ऽसेच॑नानि।ऊ॒ष्म॒ण्या॑।अ॒पि॒ऽधाना॑।च॒रू॒णाम्।अ॒ङ्काः।सू॒नाः।परि॑।भू॒ष॒न्ति॒।अश्व॑म्॥  
नि॒ऽक्रम॑णम्।नि॒ऽसद॑नम्।वि॒ऽवर्त॑नम्।यत्।च॒।पड्बी॑शम्।अर्व॑तः।यत्।च॒।प॒पौ।यत्।च॒।घा॒सिम्।ज॒घास॑।सर्वा॑।ता।ते॒।अपि॑।दे॒वेषु॑।अ॒स्तु॒॥  
मा।त्वा॒।अ॒ग्निः।ध्व॒न॒यी॒त्।धू॒मऽग॑न्धिः।मा।उ॒खा।भ्राज॑न्ती।अ॒भि।वि॒क्त॒।जघ्रिः॑।इ॒ष्टम्।वी॒तम्।अ॒भिऽगू॑र्तम्।वष॑ट्ऽकृतम्।तम्।दे॒वासः॑।प्रति॑।गृ॒भ्ण॒न्ति॒।अश्व॑म्॥  
यत्।अश्वा॑य।वासः॑।उ॒प॒ऽस्तृ॒णन्ति॑।अ॒धी॒वा॒सम्।या।हिर॑ण्यानि।अ॒स्मै॒।स॒म्ऽदान॑म्।अर्व॑न्तम्।पड्बी॑शम्।प्रि॒या।दे॒वेषु॑।आ।य॒म॒य॒न्ति॒॥  
यत्।ते॒।सा॒दे।मह॑सा।शूकृ॑तस्य।पार्ष्ण्या॑।वा॒।कश॑या।वा॒।तु॒तोद॑।स्रु॒चाऽइ॑व।ता।ह॒विषः॑।अ॒ध्व॒रेषु॑।सर्वा॑।ता।ते॒।ब्रह्म॑णा।सू॒द॒या॒मि॒॥  
चतुः॑ऽत्रिंशत्।वा॒जिनः॑।दे॒वऽब॑न्धोः।वङ्क्रीः॑।अश्व॑स्य।स्वऽधि॑तिः।सम्।ए॒ति॒।अच्छि॑द्रा।गात्रा॑।व॒युना॑।कृ॒णो॒त॒।परुः॑ऽपरुः।अ॒नु॒ऽघुष्य॑।वि।श॒स्त॒॥  
एकः॑।त्वष्टुः॑।अश्व॑स्य।वि॒ऽश॒स्ता।द्वा।य॒न्तारा॑।भ॒व॒तः॒।तथा॑।ऋ॒तुः।या।ते॒।गात्रा॑णाम्।ऋ॒तु॒ऽथा।कृ॒णोमि॑।ताऽता॑।पिण्डा॑नाम्।प्र।जु॒हो॒मि॒।अ॒ग्नौ॥  
मा।त्वा॒।त॒प॒त्।प्रि॒यः।आ॒त्मा।अ॒पि॒ऽयन्त॑म्।मा।स्वऽधि॑तिः।त॒न्वः॑।आ।ति॒स्थि॒प॒त्।ते॒।मा।ते॒।गृ॒ध्नुः।अ॒वि॒ऽश॒स्ता।अ॒ति॒ऽहाय॑।छि॒द्रा।गात्रा॑णि।अ॒सिना॑।मिथु॑।क॒रिति॑ कः॥  
न।वै।ऊँ॒ इति॑।ए॒तत्।म्रि॒य॒से॒।न।रि॒ष्य॒सि॒।दे॒वान्।इत्।ए॒षि॒।प॒थिऽभिः॑।सु॒ऽगेभिः॑।हरी॑ इति॑।ते॒।युञ्जा॑।पृष॑ती॒ इति॑।अ॒भू॒ता॒म्।उप॑।अ॒स्था॒त्।वा॒जी।धु॒रि।रास॑भस्य॥  
सु॒ऽगव्य॑म्।नः॒।वा॒जी।सु॒ऽअश्व्य॑म्।पुं॒सः।पु॒त्रान्।उ॒त।वि॒श्वा॒ऽपुष॑म्।र॒यिम्।अ॒ना॒गाः॒ऽत्वम्।नः॒।अदि॑तिः।कृ॒णो॒तु॒।क्ष॒त्रम्।नः॒।अश्वः॑।व॒न॒ता॒म्।ह॒विष्मा॑न्॥  
