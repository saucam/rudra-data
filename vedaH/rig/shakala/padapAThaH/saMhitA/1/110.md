

  
त॒तम्।मे॒।अपः॑।तत्।ऊँ॒ इति॑।ता॒य॒ते॒।पुन॒रिति॑।स्वादि॑ष्ठा।धी॒तिः।उ॒चथा॑य।श॒स्य॒ते॒।अ॒यम्।स॒मु॒द्रः।इ॒ह।वि॒श्वऽदे॑व्यः॒।स्वाहा॑ऽकृतस्य।सम्।ऊँ॒ इति॑।तृ॒प्णु॒त॒।ऋ॒भ॒वः॒॥  
आ॒ऽभो॒गय॑म्।प्र।यत्।इ॒च्छन्तः॑।ऐत॑न।अपा॑काः।प्राञ्चः॑।मम॑।के।चि॒त्।आ॒पयः॑।सौध॑न्वनासः।च॒रि॒तस्य॑।भू॒मना॑।अग॑च्छत।स॒वि॒तुः।दा॒शुषः॑।गृ॒हम्॥  
तत्।स॒वि॒ता।वः॒।अ॒मृ॒त॒ऽत्वम्।आ।अ॒सु॒व॒त्।अगो॑ह्यम्।यत्।श्र॒वय॑न्तः।ऐत॑न।त्यम्।चि॒त्।च॒म॒सम्।असु॑रस्य।भक्ष॑णम्।एक॑म्।सन्त॑म्।अ॒कृ॒णु॒त॒।चतुः॑ऽवयम्॥  
वि॒ष्ट्वी।शमी॑।त॒र॒णि॒ऽत्वेन॑।वा॒घतः॑।मर्ता॑सः।सन्तः॑।अ॒मृ॒त॒ऽत्वम्।आ॒न॒शुः॒।सौ॒ध॒न्व॒नाः।ऋ॒भवः॑।सूर॑ऽचक्षसः।स॒व्ँम्व॒त्स॒रे।सम्।अ॒पृ॒च्य॒न्त॒।धी॒तिऽभिः॑॥  
क्षेत्र॑म्ऽइव।वि।म॒मुः॒।तेज॑नेनम्।एक॑म्।पात्र॑म्।ऋ॒भवः॑।जेह॑मानम्।उप॑ऽस्तुताः।उ॒प॒ऽमम्।नाध॑मानाः।अम॑र्त्येषु।श्रवः॑।इ॒च्छमा॑नाः॥  
आ।मा॒नी॒षाम्।अ॒न्तरि॑क्षस्य।नृऽभ्यः॑।स्रु॒चाऽइ॑व।घृ॒तम्।जु॒ह॒वा॒म॒।वि॒द्मना॑।त॒र॒णि॒ऽत्वा।ये।पि॒तुः।अ॒स्य॒।स॒श्चि॒रे।ऋ॒भवः॑।वाज॑म्।अ॒रु॒ह॒न्।दि॒वः।रजः॑॥  
ऋ॒भुः।नः॒।इन्द्रः॑।शव॑सा॑।नवी॑यान्।ऋ॒भुः।वाजे॑भिः।वसु॑ऽभिः।वसुः॑।द॒दिः।यु॒ष्माक॑म्।देवाः॑।अव॑सा।अह॑नि।प्रि॒ये।अ॒भि।ति॒ष्ठे॒म॒।पृ॒त्सु॒तीः।असु॑न्वताम्॥  
निः।चर्म॑णः।ऋ॒भ॒वः॒।गाम्।अ॒पिं॒श॒त॒।सम्।व॒त्सेन॑।अ॒सृ॒ज॒त॒।मा॒तर॑म्।पुन॒रिति॑।सौध॑न्वनासः।सु॒ऽअ॒प॒स्यया॑।नरः॑।जिव्री॒ इति॑।युवा॑ना।पि॒तरा॑।अ॒कृ॒णो॒त॒न॒॥  
वाजे॑भिः।नः॒।वाज॑ऽसातौ।अ॒वि॒ड्ढि॒।ऋ॒भु॒मान्।इ॒न्द्र॒।चि॒त्रम्।आ।द॒र्षि॒।राधः॑।तत्।नः॒।मि॒त्रः।वरु॑णः।म॒म॒ह॒न्ता॒म्।अदि॑तिः।सिन्धुः॑।पृ॒थि॒वी।उ॒त।द्यौः॥  
