

  
असा॑वि।सोमः॑।इ॒न्द्र॒।ते॒।शवि॑ष्ठ।धृ॒ष्णो॒ इति॑।आ।ग॒हि॒।आ।त्वा॒।पृ॒ण॒क्तु॒।इ॒न्द्रि॒यम्।रजः॑।सू॒र्यः॑।न।र॒श्मिऽभिः॑॥  
इन्द्र॑म्।इत्।हरी॑।व॒ह॒तः॒।अप्र॑तिधृष्टऽशवसम्।ऋषी॑णाम्।च॒।स्तु॒तीः।उप॑।य॒ज्ञम्।च॒।मानु॑षाणाम्॥  
आ।ति॒ष्ठ॒।वृ॒त्र॒ऽह॒न्।रथ॑म्।यु॒क्ता।ते॒।ब्रह्म॑णा।हरी॒ इति॑।अ॒र्वा॒चीन॑म्।सु।ते॒।मनः॑।ग्रावा॑।कृ॒णो॒तु॒।व॒ग्नुना॑॥  
इ॒मम्।इ॒न्द्र॒।सु॒तम्।पि॒ब॒।ज्येष्ठ॑म्।अम॑र्त्यम्।मद॑म्।शु॒क्रस्य॑।त्वा॒।अ॒भि।अ॒क्ष॒र॒न्।धाराः॑।ऋ॒तस्य॑।साद॑ने॥  
इन्द्रा॑य।नू॒नम्।अ॒र्च॒त॒।उ॒क्थानि॑।च॒।ब्र॒वी॒त॒न॒।सु॒ताः।अ॒म॒त्सुः॒।इन्द॑वः।ज्येष्ठ॑म्।न॒म॒स्य॒त॒।सहः॑॥  
नकिः॑।त्वत्।र॒थीत॑रः।हरी॑।यत्।इ॒न्द्र॒।यच्छ॑से।नकिः॑।त्वा॒।अनु॑।म॒ज्मना॑।नकिः॑।सु॒ऽअश्वः॑।आ॒न॒शे॒॥  
यः।एकः॑।इत्।वि॒ऽदय॑ते।वसु॑।मर्ता॑य।दा॒शुषे॑।ईशा॑नः।अप्र॑तिऽस्कुतः।इन्द्रः॑।अ॒ङ्ग॥  
क॒दा।मर्त॑म्।अ॒रा॒धस॑म्।प॒दा।क्षुम्प॑म्ऽइव।स्फु॒र॒त्।क॒दा।नः॒।शु॒श्र॒व॒त्।गिरः॑।इन्द्रः॑।अ॒ङ्ग॥  
यः।चि॒त्।हि।त्वा॒।ब॒हुऽभ्यः॑।आ।सु॒तऽवा॑न्।आ॒ऽविवा॑सति।उ॒ग्रम्।तत्।प॒त्य॒ते॒।शवः॑।इन्द्रः॑।अ॒ङ्ग॥  
स्वा॒दोः।इ॒त्था।वि॒षु॒ऽवतः॑।मध्वः॑।पि॒ब॒न्ति॒।गौ॒र्यः॑।याः।इन्द्रे॑ण।स॒ऽयाव॑रीः।वृष्णा॑।मद॑न्ति।शो॒भसे॑।वस्वीः॑।अनु॑।स्व॒ऽराज्य॑म्॥  
ताः।अ॒स्य॒।पृ॒श॒न॒ऽयुवः॑।सोम॑म्।श्री॒ण॒न्ति॒।पृश्न॑यः।प्रि॒याः।इन्द्र॑स्य।धे॒नवः॑।वज्र॑म्।हि॒न्व॒न्ति॒।साय॑कम्।वस्वीः॑।अनु॑।स्व॒ऽराज्य॑म्॥  
ताः।अ॒स्य॒।नम॑सा।सहः॑।स॒प॒र्यन्ति॑।प्रऽचे॑तसः।व्र॒तानि॑।अ॒स्य॒।स॒श्चि॒रे॒।पु॒रूणि॑।पू॒र्वऽचि॑त्तये।वस्वीः॑।अनु॑।स्व॒ऽराज्य॑म्॥  
इन्द्रः॑।द॒धी॒चः।अ॒स्थऽभिः॑।वृ॒त्राणि॑।अप्र॑तिऽस्कुतः।ज॒घान॑।न॒व॒तीः।नव॑॥  
इ॒च्छन्।अश्व॑स्य।यत्।शिरः॑।पर्व॑तेषु।अप॑ऽश्रितम्।तत्।वि॒द॒त्।श॒र्य॒णाऽव॑ति॥  
अत्र॑।अह॑।गोः।अ॒म॒न्व॒त॒।नाम॑।त्वष्टुः॑।अ॒पी॒च्य॑म्।इ॒त्था।च॒न्द्रम॑सः।गृ॒हे॥  
कः।अ॒द्य।यु॒ङ्क्ते॒।धु॒रि।गाः।ऋ॒तस्य॑।शिमी॑ऽवतः।भा॒मिनः॑।दुःऽहृ॒णा॒यून्।आ॒सन्ऽइ॑षून्।ह॒त्सु॒ऽअसः॑।म॒य॒ऽभून्।यः।ए॒षा॒म्।भृ॒त्याम्।ऋ॒णध॑त्।सः।जी॒वा॒त्॥  
कः।ई॒ष॒ते॒।तु॒ज्यते॑।कः।बि॒भा॒य॒।कः।मं॒स॒ते॒।सन्त॑म्।इन्द्र॑म्।कः।अन्ति॑।कः।तो॒काय॑।कः।इभा॑य।उ॒त।रा॒ये।अधि॑।ब्र॒व॒त्।त॒न्वे॑।कः।जना॑य॥  
कः।अ॒ग्निम्।ई॒ट्टे॒।ह॒विषा॑।घृ॒तेन॑।स्रु॒चा।य॒जा॒तै॒।ऋ॒तुऽभिः॑।ध्रु॒वेभिः॑।कस्मै॑।दे॒वाः।आ।व॒हा॒न्।आ॒शु।होम॑।कः।मं॒स॒ते॒।वी॒तिऽहो॑त्रः।सु॒ऽदे॒वः॥  
त्वम्।अ॒ङ्ग।प्र।शं॒सि॒षः॒।दे॒वः।श॒वि॒ष्ठ॒।मर्त्य॑म्।न।त्वत्।अ॒न्यः।म॒घ॒ऽव॒न्।अ॒स्ति॒।म॒र्डि॒ता।इन्द्र॑।ब्रवी॑मि।ते॒।वचः॑॥  
मा।ते॒।राधां॑सि।मा।ते॒।ऊ॒तयः॑।वसो॒ इति॑।अ॒स्मान्।कदा॑।च॒न।द॒भ॒न्।विश्वा॑।च॒।नः॒।उ॒प॒ऽमि॒मी॒हि।मा॒नु॒ष॒।वसू॑नि।च॒र्ष॒णिऽभ्यः॑।आ॥  
