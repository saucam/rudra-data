

  
अ॒ग्निम्।होता॑रम्।म॒न्ये॒।दास्व॑न्तम्।वसु॑म्।सू॒नुम्।सह॑सः।जा॒तऽवे॑दसम्।विप्र॑म्।न।जा॒तऽवे॑दसम्।यः।ऊ॒र्ध्वया॑।सु॒ऽअ॒ध्व॒रः।दे॒वः।दे॒वाच्या॑।कृ॒पा।घृ॒तस्य॑।विऽभ्रा॑ष्टिम्।अनु॑।व॒ष्टि॒।शो॒चिषा॑।आ॒ऽजुह्वा॑नस्य।स॒र्पिषः॑॥  
यजि॑ष्ठम्।त्वा॒।यज॑मानाः।हु॒वे॒म॒।ज्येष्ठ॑म्।अङ्गि॑रसाम्।वि॒प्र॒।मन्म॑ऽभिः।विप्रे॑भिः।शु॒क्र॒।मन्म॑ऽभिः।परि॑ज्मानम्ऽइव।द्याम्।होता॑रम्।च॒र्ष॒णी॒नाम्।शो॒चिःऽके॑शम्।वृष॑णम्।यम्।इ॒माः।विशः॑।प्र।अ॒व॒न्तु॒।जू॒तये॑।विशः॑॥  
सः।हि।पु॒रु।चि॒त्।ओज॑सा।वि॒रुक्म॑ता।दीद्या॑नः।भव॑ति।द्रु॒ह॒म्ऽत॒रः।प॒र॒शुः।न।द्रु॒ह॒न्त॒रः।वी॒ळु।चि॒त्।यस्य॑।सम्ऽऋ॑तौ।श्रुव॑त्।वना॑ऽइव।यत्।स्थि॒रम्।निः॒ऽसह॑माणः।य॒म॒ते॒।न।अ॒य॒ते॒।ध॒न्व॒ऽसहा॑।न।अ॒य॒ते॒॥  
दृ॒ळ्हा।चि॒त्।अ॒स्मै॒।अनु॑।दुः॒।यथा॑।वि॒दे।तेजि॑ष्ठाभिः।अ॒रणि॑ऽभिः।दा॒ष्टि॒।अव॑से।अ॒ग्नये॑।दा॒श्टि॒।अव॑से।प्र।यः।पु॒रूणि॑।गाह॑ते।तक्ष॑त्।वना॑ऽइव।शो॒चिषा॑।स्थि॒रा।चि॒त्।अन्ना॑।नि।रि॒णा॒ति॒।ओज॑सा।नि।स्थि॒राणि॑।चि॒त्।ओज॑सा॥  
तम्।अ॒स्य॒।पृ॒क्षम्।उप॑रासु।धी॒म॒हि॒।नक्त॑म्।यः।सु॒दर्श॑ऽतरः।दिवा॑ऽतरात्।अप्र॑ऽआयुषे।दिवा॑तरात्।आत्।अ॒स्य॒।आयुः॑।ग्रभ॑णऽवत्।वी॒ळु॒।शर्म॑।न।सू॒नवे॑।भ॒क्तम्।अभ॑क्तम्।अवः॑।व्यन्तः॑।अ॒जराः॑।अ॒ग्नयः॑।व्यन्तः॑।अ॒जराः॑॥  
सः।हि।शर्धः॑।न।मारु॑तम्।तु॒वि॒ऽस्वणिः॑।अप्न॑स्वतीषु।उ॒र्वरा॑सु इ॒ष्टनिः॑।आर्त॑नासु।इ॒ष्टनिः॑।आद॑त्।ह॒व्यानि॑।आ॒ऽद॒दिः।य॒ज्ञस्य॑।के॒तुः।अ॒र्हणा॑।अध॑।स्म॒।अ॒स्य॒।हर्ष॑तः।हृषी॑वतः।विश्वे॑।जु॒ष॒न्त॒।पन्था॑म्।नरः॑।शु॒भे।न।पन्था॑म्॥  
द्वि॒ता।यत्।ई॒म्।की॒स्तासः॑।अ॒भिऽद्य॑वः।न॒म॒स्यन्तः॑।उ॒प॒ऽवोच॑न्त।भृग॑वः।म॒श्नन्तः॑।दा॒शा।भृग॑वः।अ॒ग्निः।ई॒शे॒।वसू॑नाम्।शुचिः॑।यः।ध॒र्णिः।ए॒षा॒म्।प्रि॒यान्।अ॒पि॒ऽधीन्।व॒नि॒षी॒ष्ट॒।मेधि॑रः।आ।व॒नि॒षी॒श्ट॒।मेधि॑रः॥  
विश्वा॑साम्।त्वा॒।वि॒शाम्।पति॑म्।ह॒वा॒म॒हे॒।सर्वा॑साम्।स॒मा॒नम्।दम्ऽप॑तिम्।भु॒जे।स॒त्यऽगि॑र्वाहसम्।भु॒जे।अति॑थिम्।मानु॑षाणाम्।पि॒तुः।न।यस्य॑।आ॒स॒या।अ॒मी इति॑।च॒।विश्वे॑।अ॒मृता॑सः।आ।वयः॑।ह॒व्या।दे॒वेषु॑।आ।वयः॑॥  
त्वम्।अ॒ग्ने॒।सह॑सा।सह॑न्ऽतमः।शु॒ष्मिन्ऽत॑मः।जा॒य॒से॒।दे॒वऽता॑तये।र॒यिः।न।दे॒वऽता॑तये।शु॒ष्मिन्ऽत॑मः॑।हि।ते॒।मदः॑।द्यु॒म्निन्ऽत॑मः।उ॒त।क्रतुः॑।अध॑।स्म॒।ते॒।परि॑।च॒र॒न्ति॒।अ॒ज॒र॒।श्रु॒ष्टी॒वानः॑।न।अ॒ज॒र॒॥  
प्र।वः॒।म॒हे।सह॑सा।सह॑स्वते।उ॒षः॒ऽबुधे॑।प॒शु॒ऽसे।न।अ॒ग्नये॑।स्तोमः॑।ब॒भू॒तु॒।अ॒ग्नये॑।प्रति॑।यत्।ई॒म्।ह॒विष्मान्।विश्वा॑सु।क्षासु॑।जोगु॑वे।अग्रे॑।रे॒भः।न।ज॒र॒ते॒।ऋ॒षू॒णाम्।जूर्णिः॑।होता॑।ऋ॒षू॒णाम्॥  
सः।नः॒।नेदि॑ष्ठम्।ददृ॑शानः।आ।भ॒र॒।अग्ने॑।दे॒वेभिः॑।सऽच॑नाः।सुऽचे॒तुना॑।म॒हः।र॒यः।सु॒ऽचे॒तुना॑।महि॑।श॒वि॒ष्ठ॒।नः॒।कृ॒धि॒।स॒म्ऽचक्षे॑।भु॒जे।अ॒स्यै।महि॑।स्तो॒तृऽभ्यः॑।म॒घ॒ऽव॒न्।सु॒ऽवीर्य॑म्।मथीः॑।उ॒ग्रः।न।शव॑सा॥  
