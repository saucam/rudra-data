

  
क॒था।दा॒शे॒म॒।अ॒ग्नये॑।का।अ॒स्मै॒।दे॒वऽजु॑ष्टा।उ॒च्य॒ते॒।भा॒मिने॑।गीः।यः।मर्त्ये॑षु।अ॒मृतः॑।ऋ॒तऽवा॑।होता॑।यजि॑ष्ठः।इत्।कृ॒णोति॑।दे॒वान्॥  
यः।अ॒ध्व॒रेषु॑।शम्ऽत॑मः।ऋ॒तऽवा॑।होता॑।तम्।ऊँ॒ इति॑।नमः॑ऽभिः।आ।कृ॒णु॒ध्व॒म्।अ॒ग्निः।यत्।वेः।मर्ता॑य।दे॒वान्।सः।च॒।बोधा॑ति।मन॑सा।य॒जा॒ति॒॥  
सः।हि।क्रतुः॑।सः।मर्यः॑।सः।सा॒धुः।मि॒त्रः।न।भू॒त्।अद्भु॑तस्य।र॒थीः।तम्।मेधे॑षु।प्र॒थ॒मम्।दे॒व॒ऽयन्तीः।विशः॑।उप॑।ब्रु॒व॒ते॒।द॒स्मम्।आरीः॑॥  
सः।नः॒।नृ॒णाम्।नृऽत॑मः।रि॒शादाः॑।अ॒ग्निः।गिरः॑।अव॑सा।वे॒तु॒।धी॒तिम्।तना॑।च॒।ये।म॒घऽवा॑नः।शवि॑ष्ठाः।वाज॑ऽप्रसूताः।इ॒षय॑न्त।मन्म॑॥  
ए॒व।अ॒ग्निः।गोत॑मेभिः।ऋ॒तऽवा॑।विप्रे॑भिः।अ॒स्तो॒ष्ट॒।जा॒तऽवे॑दाः।सः।ए॒षु॒।द्यु॒म्नम्।पी॒प॒य॒त्।सः।वाज॑म्।सः।पु॒ष्टिम्।या॒ति॒।जोष॑म्।आ।चि॒कि॒त्वान्॥  
