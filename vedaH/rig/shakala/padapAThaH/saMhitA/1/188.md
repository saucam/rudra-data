

  
सम्ऽइ॑द्धः।अ॒द्य।रा॒ज॒सि॒।दे॒वः।दे॒वैः।स॒ह॒स्र॒ऽजि॒त्।दू॒तः।ह॒व्या।क॒विः।व॒ह॒॥  
तनू॑ऽनपात्।ऋ॒तम्।य॒ते।मध्वा॑।य॒ज्ञः।सम्।अ॒ज्य॒ते॒।दध॑त्।स॒ह॒स्रिणीः॑।इषः॑॥  
आ॒ऽजुह्वा॑नः।नः॒।ईड्यः॑।दे॒वान्।आ।व॒क्षि॒।य॒ज्ञिया॑न्।अग्ने॑।स॒ह॒स्र॒ऽसाः।अ॒सि॒॥  
प्रा॒चीन॑म्।ब॒र्हिः।ओज॑सा।स॒हस्र॑ऽवीरम्।अ॒स्तृ॒ण॒न्।यत्र॑।आ॒दि॒त्याः॒।वि॒ऽराज॑थ॥  
वि॒राट्।स॒म्राट्।वि॒भ्वीः।प्र॒ऽभ्वीः।ब॒ह्वीः।च॒।भूय॑सीः।च॒।याः।दुरः॑।घृ॒तानि॑।अ॒क्ष॒र॒न्॥  
सु॒रु॒क्मे॒ इति॑ सु॒ऽरु॒क्मे।हि।सु॒ऽपेश॑सा।अधि॑।श्रि॒या।वि॒ऽराज॑तः।उ॒षसौ॑।आ।इ॒ह।सी॒द॒ता॒म्॥  
प्र॒थ॒मा।हि।सु॒ऽवाच॑सा।होता॑रा।दैव्या॑।क॒वी इति॑।य॒ज्ञम्।नः॒।य॒क्ष॒ता॒म्।इ॒मम्॥  
भार॑ति।इळे॑।सर॑स्वति।याः।वः॒।सर्वाः॑।उ॒प॒ऽब्रु॒वे।ताः।नः॒।चो॒द॒य॒त॒।श्रि॒ये॥  
त्वष्टा॑।रू॒पाणि॑।हि।प्र॒ऽभुः।प॒शून्।विश्वा॑न्।स॒म्ऽआ॒न॒जे।तेषा॑म्।नः॒ स्फा॒तिम्।आ।य॒ज॒॥  
उप॑।त्मन्या॑।व॒न॒स्प॒ते॒।पाथः॑।दे॒वेभ्यः॑।सृ॒ज॒।अ॒ग्निः।ह॒व्यानि॑।सि॒स्व॒द॒त्॥  
पु॒रः॒ऽगाः।अ॒ग्निः।दे॒वाना॑म्।गा॒य॒त्रेण॑।सम्।अ॒ज्य॒ते॒।स्वाहा॑ऽकृतीषु।रो॒च॒ते॒॥  
