

  
इन्द्रा॑य।हि।द्यौः।असु॑रः।अन॑म्नत।इन्द्रा॑य।म॒ही।पृ॒थि॒वी।वरी॑मऽभिः।द्यु॒म्नऽसा॑ता।वरी॑मऽभिः।इन्द्र॑म्।विश्वे॑।स॒ऽजोष॑सः।दे॒वासः॑।द॒धि॒रे॒।पु॒रः।इन्द्रा॑य।विश्वा॑।सव॑नानि।मानु॑षा।रा॒तानि॑।स॒न्तु॒।मानु॑षा॥  
विश्वे॑षु।हि।त्वा॒।सव॑नेषु।तु॒ञ्जते॑।स॒मा॒नम्।एक॑म्।वृष॑ऽमन्यवः।पृथ॑क्।स्व१॒॑रिति॑ स्वः॑।स॒नि॒ष्यवः॑।पृथ॑क्।तम्।त्वा॒।नाव॑म्।न।प॒र्षणि॑म्।शू॒षस्य॑।धु॒रि।धी॒म॒हि॒।इन्द्र॑म्।न।य॒ज्ञैः।चि॒तय॑न्तः।आ॒यवः॑।स्तोमे॑भिः।इन्द्र॑म्।आ॒यवः॑॥  
वि।त्वा॒।त॒त॒स्रे॒।मि॒थु॒नाः।अ॒व॒स्यवः॑।व्र॒जस्य॑।सा॒ता।गव्य॑स्य।निः॒ऽसृजः॑।सक्ष॑न्तः।इ॒न्द्र॒।निः॒ऽसृजः॑।यत्।ग॒व्यन्ता॑।द्वा।जना॑।स्वः॑।यन्ता॑।स॒म्ऽऊह॑सि।आ॒विः।करि॑क्रत्।वृष॑णम्।स॒चा॒ऽभुवम्।वज्र॑म्।इ॒न्द्र॒।स॒चा॒ऽभुव॑म्॥  
वि॒दुः।ते॒।अ॒स्य।वी॒र्य॑स्य।पू॒रवः॑।पुरः॑।यत्।इ॒न्द्र॒।शार॑दीः।अ॒व॒ऽअति॑रः।स॒स॒हा॒नः।अ॒व॒ऽअति॑रः।शासः॑।तम्।इ॒न्द्र॒।मर्त्य॑म्।अय॑ज्युम्।श॒व॒सः॒।प॒ते॒।म॒हीम्।अ॒मु॒ष्णाः॒।पृ॒थि॒वीम्।इ॒माः।अ॒पः।म॒न्द॒सा॒नः।इ॒माः।अ॒पः॥  
आत्।इत्।ते॒।अ॒स्य।वी॒र्य॑स्य।च॒र्कि॒र॒न्।मदे॑षु।वृ॒ष॒न्।उ॒शिजः॑।यत्।आवि॑थ।स॒खि॒ऽय॒तः।यत्।आवि॑थ।च॒कर्थ॑।का॒रम्।ए॒भ्यः॒।पृत॑नासु।प्रऽव॑न्तवे।ते।अ॒न्याम्ऽअ॑न्याम्।न॒द्य॑म्।स॒नि॒ष्ण॒त॒।श्र॒व॒स्यन्तः॑।स॒नि॒ष्ण॒त॒॥  
उ॒तो इति॑।नः॒।अ॒स्याः।उ॒षसः॑।जु॒षेत॑।हि।अ॒र्कस्य॑।बो॒धि॒।ह॒विषः॑।हवी॑मऽभिः।स्वः॑ऽसाता।हवी॑मऽभिः।यत्।इ॒न्द्र॒।हन्त॑वे।मृधः॑।वृषा॑।व॒ज्रि॒न्।चिके॑तसि।आ।मे॒।अ॒स्य।वे॒धसः॑।नवी॑यसः।मन्म॑।श्रु॒धि॒।नवी॑यसः॥  
त्वम्।तम्।इ॒न्द्र॒।व॒वृ॒धा॒नः।अ॒स्म॒ऽयुः।अ॒मि॒त्र॒ऽयन्त॑म्।तु॒वि॒ऽजा॒त॒।मर्त्य॑म्।वज्रे॑ण।शू॒र॒।मर्त्य॑म्।ज॒हि।यः।नः॒।अ॒घ॒ऽयति॑।शृ॒णु॒ष्व।सु॒श्रवः॑ऽतमः।रि॒ष्टम्।न।याम॑न्।अप॑।भू॒तु॒।दुः॒ऽम॒तिः।विश्वा॑।अप॑।भू॒तु॒।दुः॒ऽम॒तिः॥  
