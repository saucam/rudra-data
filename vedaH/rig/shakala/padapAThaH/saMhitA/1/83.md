

  
अश्व॑ऽवति।प्र॒थ॒मः।गोषु॑।ग॒च्छ॒ति॒।सु॒प्र॒ऽआ॒वीः।इ॒न्द्र॒।मर्त्यः॑।तव॑।ऊ॒तिऽभिः॑।तम्।इत्।पृ॒ण॒क्षि॒।वसु॑ना।भवी॑यसा।सिन्धु॑म्।आपः॑।यथा॑।अ॒भितः॑।विऽचे॑तसः॥  
आपः॑।न।दे॒वीः।उप॑।य॒न्ति॒।हो॒त्रिय॑म्।अ॒वः।प॒श्य॒न्ति॒।विऽत॑तम्।यथा॑।रजः॑।प्रा॒चैः।दे॒वासः॑।प्र।न॒य॒न्ति॒।दे॒व॒ऽयुम्।ब्र॒ह्म॒ऽप्रिय॑म्।जो॒ष॒य॒न्ते॒।व॒राःऽइ॑व॥  
अधि॑।द्वयोः॑।अ॒द॒धाः॒।उ॒क्थ्य॑म्।वचः॑।य॒तऽस्रु॑चा।मि॒थु॒ना।या।स॒प॒र्यतः॑।अस॑म्ऽयत्तः।व्र॒ते।ते॒।क्षे॒ति॒।पुष्य॑ति।भ॒द्रा।श॒क्तिः।यज॑मानाय।सु॒न्व॒ते॥  
आत्।अङ्गि॑राः।प्र॒थ॒मम्।द॒धि॒रे॒।वयः॑।इ॒द्धऽअ॑ग्नयः।शम्या॑।ये।सु॒ऽकृ॒त्यया॑।सर्व॑म्।प॒णेः।सम्।अ॒वि॒न्द॒न्त॒।भोज॑नम्।अश्व॑ऽवन्तम्।गोऽम॑न्तम्।आ।प॒शुम्।नरः॑॥  
य॒ज्ञैः।अथ॑र्वा।प्र॒थ॒मः।प॒थः।त॒ते॒।ततः॑।सूर्यः॑।व्र॒त॒ऽपाः।वे॒नः।आ।अ॒ज॒नि॒।आ।गाः।आ॒ज॒त्।उ॒शना॑।क॒व्यः।सचा॑।य॒मस्य॑।जा॒तम्।अ॒मृत॑म्।य॒जा॒म॒हे॒॥  
ब॒र्हिः।वा॒।यत्।सु॒ऽअ॒प॒त्याय॑।वृ॒ज्यते॑।अ॒र्कः।वा॒।श्लोक॑म्।आ॒ऽघोष॑ते।दि॒वि।ग्रावा॑।यत्र॑।वद॑ति।का॒रुः।उ॒क्थ्यः॑।तस्य॑।इत्।इन्द्रः॑।अ॒भि॒ऽपि॒त्वेषु॑।र॒ण्य॒ति॒॥  
