

  
वसि॑ष्व।हि।मि॒ये॒ध्य॒।वस्त्रा॑णि।ऊ॒र्जा॒म्।प॒ते॒।सः।इ॒मम्।नः॒।अ॒ध्व॒रम्।य॒ज॒॥  
नि।नः॒।होता॑।वरे॑ण्यः।सदा॑।य॒वि॒ष्ठ॒।मन्म॑ऽभिः।अग्ने॑।दि॒वित्म॑ता।वचः॑॥  
आ।हि।स्म॒।सू॒नवे॑।पि॒ता।आ॒पिः।यज॑ति।आ॒पये॑।सखा॑।सख्ये॑।वरे॑ण्यः॥  
आ।नः॒।ब॒र्हिः।रि॒शाद॑सः।वरु॑णः।मि॒त्रः।अ॒र्य॒मा।सीद॑न्तु।मनु॑षः।य॒था॒॥  
पूर्व्य॑।हो॒तः॒।अ॒स्य।नः॒।मन्द॑स्व।स॒ख्यस्य॑।च॒।इ॒माः।ऊँ॒ इति॑।सु।श्रु॒धी॒।गिरः॑॥  
यत्।चि॒त्।हि।शश्व॑ता।तना॑।दे॒वम्ऽदे॑वम्।यजा॑महे।त्वे इति॑।इत्।हू॒य॒ते॒।ह॒विः॥  
प्रि॒यः।नः॒।अ॒स्तु॒।वि॒श्पतिः॑।होता॑म्।म॒न्द्रः।वरे॑ण्यः।प्रि॒याः।सु॒ऽअ॒ग्नयः॑।व॒यम्॥  
सु॒ऽअ॒ग्नयः॑।हि।वार्य॑म्।दे॒वासः॑।द॒धि॒रे।च॒।नः॒।सु॒ऽअ॒ग्नयः॑।म॒ना॒म॒हे॒॥  
अथ॑।नः॒।उ॒भये॑षाम्।अमृ॑त।मर्त्या॑नाम्।मि॒थः।स॒न्तु॒।प्रऽश॑स्तयः॥  
विश्वे॑भिः।अ॒ग्ने॒।अ॒ग्निऽभिः॑।इ॒मम्।य॒ज्ञम्।इ॒दम्।वचः॑।चनः॑।धाः॒।स॒ह॒स॒।य॒हो॒ इति॑॥  
