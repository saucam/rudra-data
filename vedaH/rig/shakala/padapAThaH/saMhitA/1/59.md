

  
व॒याः।इत्।अ॒ग्ने॒।अ॒ग्नयः॑।ते॒।अ॒न्ये।त्वे इति॑।विश्वे॑।अ॒मृताः॑।मा॒द॒य॒न्ते॒।वैश्वा॑नर।नाभिः॑।अ॒सि॒।क्षि॒ती॒नाम्।स्थूणा॑ऽइव।जना॑न्।उ॒प॒ऽमित्।य॒य॒न्थ॒॥  
मू॒र्धा।दि॒वः।नाभिः॑।अ॒ग्निः।पृ॒थि॒व्याः।अथ॑।अ॒भ॒व॒त्।अ॒र॒तिः।रोद॑स्योः।तम्।त्वा॒।दे॒वासः॑।अ॒ज॒न॒य॒न्त॒।दे॒वम्।वैश्वा॑नर।ज्योतिः॑।इत्।आर्या॑य॥  
आ।सूर्ये॑।न।र॒श्मयः॑।ध्रु॒वासः॑।वै॒श्वा॒न॒रे।द॒धि॒रे॒।अ॒ग्ना।वसू॑नि।या।पर्व॑तेषु।ओष॑धीषु।अ॒प्ऽसु।या।मानु॑षेषु।अ॒सि॒।तस्य॑।राजा॑॥  
बृ॒ह॒तीइ॒वेति॑ बृह॒तीऽइ॑व।सू॒नवे॑।रोद॑सी॒ इति॑।गिरः॑।होता॑।म॒नु॒ष्यः॑।न।दक्षः॑।स्वः॑ऽवते।स॒त्यऽशु॑ष्माय।पू॒र्वीः।वै॒श्वा॒न॒राय॑।नृऽत॑माय।य॒ह्वीः॥  
दि॒वः।चि॒त्।ते॒।बृ॒ह॒तः।जा॒त॒ऽवे॒दः॒।वैश्वा॑नर।प्र।रि॒रि॒चे॒।म॒हि॒ऽत्वम्।राजा॑।कृ॒ष्टी॒नाम्।अ॒सि॒।मानु॑षीणाम्।यु॒धा।दे॒वेभ्यः॑।वरि॑वः।च॒क॒र्थ॒॥  
प्र।नु।म॒हि॒ऽत्वम्।वृ॒ष॒भस्य॑।वो॒च॒म्।यम्।पू॒रवः॑।वृ॒त्र॒ऽहन॑म्।सच॑न्ते।वै॒श्वा॒न॒रः।दस्यु॑म्।अ॒ग्निः।ज॒घ॒न्वान्।अधू॑नोत्।काष्ठाः॑।अव॑।शम्ब॑रम्।भे॒त्॥  
वै॒श्वा॒न॒रः।म॒हि॒म्ना।वि॒श्वऽकृ॑ष्टिः।भ॒रत्ऽवा॑जेषु।य॒ज॒तः।वि॒भाऽवा॑।शा॒त॒ऽव॒ने॒ये।श॒तिनी॑भिः।अ॒ग्निः।पु॒रु॒ऽनी॒थे।ज॒र॒ते॒।सू॒नृता॑ऽवान्॥  
