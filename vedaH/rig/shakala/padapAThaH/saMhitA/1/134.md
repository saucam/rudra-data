

  
आ।त्वा॒।जुवः॑।र॒र॒हा॒णाः।अ॒भि।प्रयः॑।वायो॒ इति॑।वह॑न्तु।इ॒ह।पू॒र्वऽपी॑तये।सोम॑स्य।ऊ॒र्ध्वा।ते॒।अनु॑।सू॒नृता॑।मनः॑।ति॒ष्ठ॒तु॒।जा॒न॒ती।नि॒युत्व॑ता।रथे॑न।आ।या॒हि॒।दा॒वने॑।वायो॑ इति॑।म॒खस्य॑।दा॒वने॑॥  
मन्द॑न्तु।त्वा॒।म॒न्दिनः॑।वायो॒ इति॑।इन्द॑वः।अ॒स्मत्।क्रा॒णासः॑।सुऽकृ॑ताः।अ॒भिऽद्य॑वः।गोऽभिः॑।क्रा॒णाः।अ॒भिऽद्य॑वः।यत्।ह॒।क्रा॒णाः।इ॒रध्यै॑।दक्ष॑म्।सच॑न्ते।ऊ॒तयः॑।स॒ध्री॒ची॒नाः।नि॒ऽयुतः॑।दा॒वने॑।धियः॑।उप॑।ब्रु॒व॒ते॒।ई॒म्।धियः॑॥  
वा॒युः।यु॒ङ्क्ते॒।रोहि॑ता।वा॒युः।अ॒रु॒णा।वा॒युः।रथे॑।अ॒जि॒रा।धु॒रि।वोळ्ह॑वे।वहि॑ष्ठा।धु॒रि।वोळ्ह॑वे।प्र।बो॒ध॒य॒।पुर॑म्ऽधिम्।जा॒रः।आ।स॒स॒तीम्ऽइ॑व।प्र।च॒क्ष॒य॒।रोद॑सी॒ इति॑।वा॒स॒य॒।उ॒षसः॒।श्रव॑से।वा॒स॒य॒।उ॒षसः॑॥  
तुभ्य॑म्।उ॒षसः॑।शुच॑यः।प॒रा॒वति॑।भ॒द्रा।वस्त्रा॑।त॒न्व॒ते॒।दम्ऽसु॑।र॒श्मिषु॑।चि॒त्रा।नव्ये॑षु।र॒श्मिषु॑।तुभ्य॑म्।धे॒नुः।स॒बः॒ऽदुघा॑।विश्वा॑।वसू॑नि।दो॒ह॒ते॒।अज॑नयः।म॒रुतः॑।व॒क्षणा॑भ्यः।दि॒वः।आ।व॒क्षणा॑भ्यः॥  
तु॒भ्य॑म्।शु॒क्रास॑।शुच॑यः।तु॒र॒ण्यवः॑।मदे॑षु।उ॒ग्राः।इ॒ष॒ण॒न्त॒।भु॒र्वणि॑।अ॒पाम्।इ॒ष॒न्त॒।भु॒र्वणि॑।त्वाम्।त्सा॒री।दस॑मानः।भग॑म्।ई॒ट्टे॒।त॒क्व॒ऽवीये॑।त्वम्।विश्व॑स्मात्।भुव॑नात्।पा॒सि॒।धर्म॑णा।अ॒सु॒र्या॑त्।पा॒सि॒।धर्म॑णा॥  
त्वम्।नः॒।वा॒यो॒ इति॑।ए॒षा॒म्।अपू॑र्व्यः।सोमा॑नाम्।प्र॒थ॒मः।पी॒तिम्।अ॒र्ह॒सि॒।सु॒ताना॑म्।पी॒तिम्।अ॒र्ह॒सि॒।उ॒तो इति॑।वि॒हुत्म॑तीनाम्।वि॒शाम्।व॒व॒र्जुषी॑णाम्।विश्वाः॑।इत्।ते॒।धे॒नवः॑।दु॒ह्रे॒।आ॒ऽशिर॑म्।घृ॒तम्।दु॒ह्र॒ते॒।आ॒ऽशिर॑म्॥  
