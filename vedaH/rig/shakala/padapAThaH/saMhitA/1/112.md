

  
ईळे॑।द्यावा॑पृथि॒वी इति॑।पू॒र्वऽचि॑त्तये।अ॒ग्निम्।घ॒र्मम्।सु॒ऽरुच॑म्।याम॑न्।इ॒ष्टये॑।याभिः॑।भरे॑।का॒रम्।अंशा॑य।जिन्व॑थः।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
यु॒वोः।दा॒नाय॑।सु॒ऽभराः॑।अ॒स॒श्चतः॑।रथ॑म्।आ।त॒स्थुः॒।व॒च॒सम्।न।मन्त॑वे।याभिः॑।धियः॑।अव॑थः।कर्म॑न्।इ॒ष्टये॑।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
यु॒वम्।तासा॑म्।दि॒व्यस्य॑।प्र॒ऽशास॑ने।वि॒शाम्।क्ष॒य॒थः॒।अ॒मृत॑स्य।म॒ज्मना॑।याभिः॑।धे॒नुम्।अ॒स्व॑म्।पिन्व॑थः।न॒रा॒।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।परि॑ऽज्मा।तन॑यस्य।म॒ज्मना॑।द्वि॒इमा॒ता।तू॒र्षु।त॒रणिः॑।वि॒ऽभूष॑ति।याभिः॑।त्रि॒ऽमन्तुः॑।अभ॑वत्।वि॒ऽच॒क्ष॒णः।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।रे॒भम्।निऽवृ॑तम्।सि॒तम्।अ॒त्ऽभ्यः।उत्।वन्द॑नम्।ऐर॑यतम्।स्वः॑।दृ॒शे।याभिः॑।कण्व॑म्।प्र।सिसा॑सन्तम्।आव॑तम्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।अन्त॑कम्।जस॑मानम्।आ॒ऽअर॑णे।भु॒ज्युम्।याभिः॑।अ॒व्य॒थिऽभिः॑।जि॒जि॒न्वथुः॑।याभिः॑।क॒र्कन्धु॑म्।व॒य्य॑म्।च॒।जिन्व॑थः।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।शु॒च॒न्ति।ध॒न॒साम्।सु॒ऽसं॒सद॑म्।त॒प्तम्।घ॒र्मम्।ओ॒म्याऽव॑न्तम्।अत्र॑ये।याभिः॑।पृष्नि॑ऽगुम्।पु॒रु॒ऽकुत्स॑म्।आव॑तम्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।शची॑भिः।वृ॒ष॒णा॒।प॒रा॒ऽवृज॑म्।प्र।अ॒न्धम्।श्रो॒णम्।चक्ष॑से।एत॑वे।कृ॒थः।याभिः॑।वर्ति॑काम्।ग्र॒सि॒ताम्।अमु॑ञ्चतम्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।सिन्धु॑म्।मधु॑ऽमन्तम्।अस॑श्चतम्।वसि॑ष्ठम्।याभिः॑।अ॒ज॒रौ॒।अजि॑न्वतम्।याभिः॑।कुत्स॑म्।श्रु॒तर्य॑म्।नर्य॑म्।आव॑तम्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।वि॒श्पला॑म्।ध॒न॒ऽसाम्।अ॒थ॒र्व्य॑म्।स॒हस्र॑ऽमीळ्हे।आ॒जौ।अजि॑न्वतम्।याभिः॑।वश॑म्।अ॒श्व्यम्।प्रे॒णिम्।आव॑तम्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।सु॒दा॒नू॒ इति॑ सुऽदानू।औ॒शि॒जाय॑।व॒णिजे॑।दी॒र्घऽश्र॑वसे।मधु॑।कोशः॑।अक्ष॑रत्।क॒क्षीऽव॑न्तम्।स्तो॒तार॑म्।याभिः॑।आव॑तम्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।र॒साम्।क्षोद॑सा।उ॒द्गः।पि॒पि॒न्वथुः॑।अ॒न॒श्वम्।याभिः॑।रथ॑म्।आव॑तम्।जि॒षे।याभिः॑।त्रि॒ऽशोकः॑।उ॒स्रियाः॑।उ॒त्ऽआज॑त।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।सूर्य॑म्।प॒रि॒ऽया॒थः।प॒रा॒ऽवति॑।म॒न्धा॒तार॑म्।क्षैत्र॑ऽपत्येषु।आव॑तम्।याभिः॑।विप्र॑म्।प्र।भ॒रत्ऽवा॑जम्।आव॑तम्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।म॒हाम्।अ॒ति॒थि॒ऽग्वम्।क॒शः॒ऽजुव॑म्।दिवः॑ऽदासम्।श॒म्ब॒र॒ऽहत्ये॑।आव॑तम्।याभिः॑।पूः॒ऽभिद्ये॑।त्र॒सद॑स्युम्।आव॑तम्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।व॒म्रम्।वि॒ऽपि॒पा॒नम्।उ॒प॒ऽस्तु॒तम्।क॒लिम्।याभिः॑।वि॒त्तऽजा॑निम्।दु॒व॒स्यथः॑।याभिः॑।विऽअ॑श्वम्।उ॒त।पृथि॑म्।आव॑तम्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।न॒रा॒।श॒यवे॑।याभिः॑।अत्र॑ये।याभिः॑।पु॒रा।मन॑वे।गा॒तुम्।ई॒षथुः॑।याभिः॑।शारीः॑।आज॑तम्।स्यूम॑ऽरश्मये।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।पठ॑र्वा।जठ॑रस्य।म॒ज्मना।अ॒ग्निः।न।अदी॑देत्।चि॒तः।इ॒द्धः।अज्म॑न्।आ।याभिः॑।शर्या॑तम्।अव॑थः।म॒हा॒ऽध॒ने।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।अ॒ङ्गि॒रः॒।मन॑सा।नि॒ऽर॒ण्यथः॑।अग्र॑म्।गच्छ॑थः।वि॒ऽव॒रे।गोऽअ॑र्णसः।याभिः॑।मनु॒म्।शूरम्।इ॒षा।स॒म्ऽआव॑तम्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।पत्नीः॑।वि॒ऽम॒दाय॑।नि॒ऽऊ॒हथुः॑।आ।घ॒।वा॒।याभिः॑।अ॒रु॒णीः।अशि॑क्षतम्।याभिः॑।सु॒ऽदासे॑।ऊ॒हथुः॑।सु॒ऽदे॒व्य॑म्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।शन्ता॑ती॒ इति॒ शम्ऽता॑ती।भव॑थः।द॒दा॒शुषे॑।भु॒ज्युम्।याभिः॑।अव॑थः।याभिः॑।अध्रि॑ऽगुम्।ओ॒म्याऽव॑तीम्।सु॒ऽभरा॑म्।ऋ॒त॒ऽस्तुभ॑म्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।कृ॒शानु॑म्।अस॑ने।दु॒व॒स्यथः॑।ज॒वे।याभिः॑।यूनः॑।अर्व॑न्तम्।आव॑तम्।मधु॑।प्रि॒यम्।भ॒र॒थः॒।यत्।स॒रट्ऽभ्यः॑।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।नर॑म्।गो॒षु॒ऽयुध॑म्।नृ॒ऽसह्ये॑।क्षेत्र॑स्य।सा॒ता।तन॑यस्य।जिन्व॑थः।याभिः॑।रथा॑न्।अव॑थः।याभिः॑।अर्व॑तः।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
याभिः॑।कुत्स॑म्।आ॒र्जु॒ने॒यम्।श॒त॒क्र॒तू॒ इति॑ शतऽक्रतू।प्र।तु॒र्वीति॑म्।प्र।च॒।द॒भीति॑म्।आव॑तम्।याभिः॑।ध्व॒सन्ति॑म्।पु॒रु॒ऽसन्ति॑म्।आव॑तम्।ताभिः॑।ऊँ॒ इति॑।सु।ऊ॒तिऽभिः॑।अ॒श्वि॒ना॒।आ।ग॒त॒म्॥  
अप्न॑स्वतीम्।अ॒श्वि॒ना॒।वाच॑म्।अ॒स्मे इति॑।कृ॒तम्।नः॒।द॒स्रा॒।वृ॒ष॒णा॒।म॒नी॒षाम्।अ॒द्यू॒त्ये॑।अव॑से।नि।ह्व॒ये॒।वा॒म्।वृ॒धे।च॒।नः॒।भ॒व॒त॒म्।वाज॑ऽसातौ॥  
द्युऽभिः॑।अ॒क्तुऽभिः॑।परि॑।पा॒त॒म्।अ॒स्मान्।अरि॑ष्टेभिः।अ॒श्वि॒ना॒।सौभ॑गेभिः।तत्।नः॒।मि॒त्रः।वरु॑णः।म॒म॒ह॒न्ता॒म्।अदि॑तिः।सिन्धुः॑।पृ॒थि॒वी।उ॒त।द्यौः॥  
