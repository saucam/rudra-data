

  
अ॒स्मै।इत्।ऊँ॒ इति॑।प्र।त॒वसे॑।तु॒राय॑।प्रयः॑।न।ह॒र्मि॒।स्तोम॑म्।माहि॑नाय।ऋची॑षमाय।अध्रि॑ऽगवे।ओह॑म्।इन्द्रा॑य।ब्रह्मा॑णि।रा॒तऽत॑मा॥  
अ॒स्मै।इत्।ऊँ॒ इति॑।प्रयः॑ऽइव।प्र।यं॒सि॒।भरा॑मि।आ॒ङ्गू॒षम्।बाधे॑।सु॒ऽवृ॒क्ति।इन्द्रा॑य।हृ॒दा।मन॑सा।म॒नी॒षा।प्र॒त्नाय॑।पत्ये॑।धियः॑।म॒र्ज॒य॒न्त॒॥  
अ॒स्मै।इत्।ऊँ॒ इति॑।त्यम्।उ॒प॒ऽमम्।स्वः॒ऽसाम्।भरा॑मि।आ॒ङ्गू॒षम्।आ॒स्ये॑न।मंहि॑ष्ठम्।अच्छो॑क्तिऽभिः।म॒ती॒नाम्।सु॒वृ॒क्तिऽभिः॑।सू॒रिम्।व॒वृ॒धध्यै॑॥  
अ॒स्मै।इत्।ऊँ॒ इति॑।स्तोम॑म्।सम्।हि॒नो॒मि॒।रथ॑म्।न।तष्टा॑ऽइव।तत्ऽसि॑नाय।गिरः॑।च॒।गिर्वा॑हसे।सु॒ऽवृ॒क्ति।इन्द्रा॑य।वि॒श्व॒म्ऽइ॒न्वम्।मेधि॑राय॥  
अ॒स्मै।इत्।ऊँ॒ इति॑।सप्ति॑म्ऽइव।श्र॒व॒स्या।इन्द्रा॑य।अ॒र्कम्।जु॒ह्वा॑।सम्।अ॒ञ्जे॒।वी॒रम्।दा॒नऽओ॑कसम्।व॒न्दध्यै॑।पु॒राम्।गू॒र्तऽश्र॑वसम्।द॒र्माण॑म्॥  
अ॒स्मै।इत्।ऊँ॒ इति॑।त्वष्टा॑।त॒क्ष॒त्।वज्र॑म्।स्वपः॑ऽतमम्।स्व॒र्य॑म्।रणा॑य।वृ॒त्रस्य॑।चि॒त्।वि॒दत्।येन॑।मर्म॑।तु॒जन्।ईशा॑नः।तु॒ज॒ता।कि॒ये॒धाः॥  
अ॒स्य।इत्।ऊँ॒ इति॑।मा॒तुः।सव॑नेषु।स॒द्यः।म॒हः।पि॒तुम्।प॒पि॒वान्।चारु॑।अन्ना॑।मु॒षा॒यत्।विष्णुः॑।प॒च॒तम्।सही॑यान्।विध्य॑त्।व॒रा॒हम्।ति॒रः।अद्रि॑म्।अस्ता॑॥  
अ॒स्मै।इत्।ऊँ॒ इति॑।ग्नाः।चि॒त्।दे॒वऽप॑त्नीः।इन्द्रा॑य।अ॒र्कम्।अ॒हि॒ऽहत्ये॑।ऊ॒वु॒रित्यू॑वुः।परि॑।द्यावा॑पृथि॒वी इति॑।ज॑भ्रे॒।उ॒र्वी इति॑।न।अ॒स्य॒।ते इति॑।म॒हि॒मान॑म्।परि॑।स्त॒ इति॑ स्तः॥  
अ॒स्य।इत्।ए॒व।प्र।रि॒रि॒चे॒।म॒हि॒त्वम्।दि॒वः।पृ॒थि॒व्याः।परि॑।अ॒न्तरि॑क्षात्।स्व॒ऽराट्।इन्द्रः॑।दमे॑।आ।वि॒श्वऽगू॑र्तः।सु॒ऽअ॒रिः।अम॑त्रः।व॒व॒क्षे॒।रणा॑य॥  
अ॒स्य।इत्।ए॒व।शव॑सा।शु॒षन्तम्।वि।वृ॒श्च॒त्।वज्रे॑ण।वृ॒त्रम्।इन्द्रः॑।गाः।न।व्रा॒णाः।अ॒वनीः॑।अ॒मु॒ञ्च॒त्।अ॒भि।श्रवः॑।दा॒वने॑।सऽचे॑ताः॥  
अ॒स्य।इत्।ऊँ॒ इति॑।त्वे॒षसा॑।र॒न्त॒।सिन्ध॑वः।परि॑।यत्।वज्रे॑ण।सी॒म्।अय॑च्छत्।ई॒शा॒न॒ऽकृत्।दा॒शुषे॑।द॒श॒स्यन्।तु॒र्वीत॑ये।गा॒धम्।तु॒र्वणिः॑।क॒रिति॑ कः॥  
अ॒स्मै।इत्।ऊँ॒ इति॑।प्र।भ॒र॒।तूतु॑जानः।वृ॒त्राय॑।वज्र॑म्।ईशा॑नः।कि॒ये॒धाः।गोः।न।पर्व॑।वि।र॒द॒।तिर॑श्चा।इष्य॑न्।अर्णां॑सि।अ॒पाम्।च॒रध्यै॑॥  
अ॒स्य।इत्।ऊँ॒ इति॑।प्र।ब्रू॒हि॒।पू॒र्व्याणि॑।तु॒रस्य॑।कर्मा॑णि।नव्यः॑।उ॒क्थैः।यु॒धे।यत्।इ॒ष्णा॒नः।आयु॑धानि।ऋ॒घा॒यमा॑णः।नि॒ऽरि॒णाति॑।शत्रू॑न्॥  
अ॒स्य।इत्।ऊँ॒ इति॑।भि॒या।गि॒रयः॑।च॒।दृ॒ळ्हाः।द्यावा॑।च॒।भूमा॑।ज॒नुषः॑।तु॒जे॒ते॒ इति॑।उपो॒ इति॑।वे॒नस्य॑।जोगु॑वानः।ओ॒णिम्।स॒द्यः।भु॒व॒त्।वी॒र्या॑य।नो॒धाः॥  
अ॒स्मै।इत्।ऊँ॒ इति॑।त्यत्।अनु॑।दा॒यि॒।ए॒षा॒म्।एकः॑।यत्।व॒व्ने।भूरेः॑।ईशा॑नः।प्र।एत॑शम्।सूर्ये॑।प॒स्पृ॒धा॒नम्।सौव॑श्व्ये।सुष्वि॑म्।आ॒व॒त्।इन्द्रः॑॥  
ए॒व।ते॒।हा॒रि॒ऽयो॒ज॒न॒।सु॒ऽवृ॒क्ति।इन्द्र॑।ब्रह्मा॑णि।गोत॑मासः।अ॒क्र॒न्।आ।ए॒षु॒।वि॒श्वऽपे॑शसम्।धिय॑म्।धाः॒।प्रा॒तः।म॒क्षु।धि॒याऽव॑सुः।ज॒ग॒म्या॒त्॥  
