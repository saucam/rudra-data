

  
यम्।रक्ष॑न्ति।प्रऽचे॑तसः।वरु॑णः।मि॒त्रः।अ॒र्य॒मा।नु।चि॒त्।सः।द॒भ्य॒ते॒।जनः॑॥  
यम्।बा॒हुता॑ऽइव।पिप्र॑ति।पान्ति॑।मर्त्य॑म्।रि॒षः।अरि॑ष्टः।सर्वः॑।ए॒ध॒ते॒॥  
वि।दुः॒ऽगा।वि।द्विषः॑।पु॒रः।घ्नन्ति॑।राजा॑नः।ए॒षा॒म्।नय॑न्ति।दुः॒ऽइ॒ता।ति॒रः॥  
सु॒ऽगः।पन्था॑।अ॒नृ॒क्ष॒रः।आदि॑त्यासः।ऋ॒तम्।य॒ते।न।अत्र॑।अ॒व॒ऽखा॒दः।अ॒स्ति॒।वः॒॥  
यम्।य॒ज्ञम्।नय॑थ।न॒रः॒।आदि॑त्याः।ऋ॒जुना॑।प॒था।प्र।वः॒।सः।धी॒तये॑।न॒श॒त्॥  
सः।रत्न॑म्।मर्त्यः॑।वसु॑।विश्व॑म्।तो॒कम्।उ॒त।त्मना॑।अच्छ॑।ग॒च्छ॒ति॒।अस्तृ॑तः॥  
क॒था।रा॒धा॒म॒।स॒खा॒यः॒।स्तोम॑म्।मि॒त्रस्य॑।अ॒र्य॒म्णः।महि॑।प्सरः॑।वरु॑णस्य॥  
मा।वः॒।घ्नन्त॑म्।मा।शप॑न्तम्।प्रति॑।वो॒चे॒।दे॒व॒ऽयन्त॑म्।सु॒म्नैः।इत्।वः॒।आ।वि॒वा॒से॒॥  
च॒तुरः॑।चि॒त्।दद॑मानात्।बि॒भी॒यात्।आ।निऽधा॑तोः।न।दुः॒ऽउ॒क्ताय॑।स्पृ॒ह॒ये॒त्॥  
