

  
अग्ने॑।नय॑।सु॒ऽपथा॑।रा॒ये।अ॒स्मान्।विश्वा॑नि।दे॒व॒।व॒युना॑नि।वि॒द्वान्।यु॒यो॒धि।अ॒स्मत्।जु॒हु॒रा॒णम्।एनः॑।भूयि॑ष्ठाम्।ते॒।नमः॑ऽउक्तिम्।वि॒धे॒म॒॥  
अग्ने॑।त्वम्।पा॒र॒य॒।नव्यः॑।अ॒स्मान्।स्व॒स्तिऽभिः॑।अति॑।दुः॒ऽगाणि॑।विश्वा॑।पूः।च॒।पृ॒थ्वी।ब॒हु॒ला।नः॒।उ॒र्वी।भव॑।तो॒काय॑।तन॑याय।शम्।योः॥  
अग्ने॑।त्वम्।अ॒स्मत्।यु॒यो॒धि॒।अमी॑वाः।अन॑ग्निऽत्राः।अ॒भि।अम॑न्त।कृ॒ष्टीः।पुनः॑।अ॒स्मभ्य॑म्।सु॒वि॒ताय॑।दे॒व॒।क्षाम्।विश्वे॑भिः।अ॒मृते॑भिः।य॒ज॒त्र॒॥  
पा॒हि।नः॒।अ॒ग्ने॒।पा॒युऽभिः।अज॑स्रैः।उ॒त।प्रि॒ये।सद॑ने।आ।शु॒शु॒क्वान्।मा।ते॒।भ॒यम्।ज॒रि॒तार॑म्।य॒वि॒ष्ठ॒।नू॒नम्।वि॒द॒त्।मा।अ॒प॒रम्।स॒ह॒स्वः॒॥  
मा।नः॒।अ॒ग्ने॒।अव॑।सृ॒जः॒।अ॒घाय॑।अ॒वि॒ष्यवे॑।रि॒पवे॑।दु॒च्छुना॑यै।मा।द॒त्वते॑।दश॑ते।मा।अ॒दते॑।नः॒।मा।रीष॑ते।स॒ह॒सा॒ऽव॒न्।परा॑।दाः॥  
वि।घ॒।त्वावा॑न्।ऋ॒त॒ऽजा॒त॒।यं॒स॒त्।गृ॒ण॒नः।अ॒ग्ने॒।त॒न्वे॑।वरू॑थम्।विश्वा॑त्।रि॒रि॒क्षोः।उ॒त।वा॒।नि॒नि॒त्सोः।अ॒भि॒ऽह्रुता॑म्।असि॑।हि।दे॒व॒।वि॒ष्पट्॥  
त्वम्।ताम्।अ॒ग्ने॒।उ॒भया॑न्।वि।वि॒द्वान्।वेषि॑।प्र॒ऽपि॒त्वे।मनु॑षः।य॒ज॒त्र॒।अ॒भि॒ऽपि॒त्वे।मन॑वे।शास्यः॑।भूः॒।म॒र्मृ॒जेन्यः॑।उ॒शिक्ऽभिः।न।अ॒क्रः॥  
अवो॑चाम।नि॒ऽवच॑नानि।अ॒स्मि॒न्।मान॑स्य।सू॒नुः।स॒ह॒सा॒ने।अ॒ग्नौ।व॒यम्।स॒हस्र॑म्।ऋषि॑ऽभिः।स॒ने॒म॒।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
