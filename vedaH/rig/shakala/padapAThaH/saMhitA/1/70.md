

  
व॒नेम॑।पू॒र्वीः।अ॒र्यः।म॒नी॒षा।अ॒ग्निः।सु॒शोकः॑।विश्वा॑नि।अ॒श्याः॒॥  
आ।दैव्या॑नि।व्र॒ता।चि॒कि॒त्वान्।आ।मानु॑षस्य।जन॑स्य।जन्म॑॥  
गर्भः॑।यः।अ॒पाम्।गर्भः॑।वना॑नाम्।गर्भः॑।च॒।स्था॒ताम्।गर्भः॑।च॒रथा॑म्॥  
अद्रौ॑।चित्।अ॒स्मै॒।अ॒न्तः।दु॒रो॒णे।वि॒शाम्।न।विश्वः॑।अ॒मृतः॑।सु॒ऽआ॒धीः॥  
सः।हि।क्ष॒पाऽवा॑न्।अ॒ग्निः।र॒यी॒णाम्।दाश॑त्।यः।अ॒स्मै॒।अर॑म्।सु॒ऽउ॒क्तैः॥  
ए॒ता।चि॒कि॒त्वः॒।भूम॒।नि।पा॒हि॒।दे॒वाना॑म्।जन्म॑।मर्ता॑न्।च॒।वि॒द्वान्॥  
वर्धा॑न्।यम्।पू॒र्वीः।क्ष॒पः।विऽरू॑पाः।स्था॒तुः।च॒।रथ॑म्।ऋ॒तऽप्र॑वीतम्॥  
अरा॑धि।होता॑।स्वः॑।निऽस॑त्तः।कृ॒ण्वन्।विश्वा॑नि।अपां॑सि।स॒त्या॥  
गोषु॑।प्रऽश॑स्तिम्।वने॑षु।धिषे॑।भर॑न्त।विश्वे॑।ब॒लिम्।स्वः॑।नः॒॥  
वि।त्वा॒।नरः॑।पु॒रु॒ऽत्रा।स॒प॒र्य॒न्।पि॒तुः।न।जिव्रेः॑।वि।वेदी॑।भ॒र॒न्त॒॥  
सा॒धुः।न।गृ॒ध्नुः।अस्ता॑ऽइव।शूरः॑।याता॑ऽइव।भी॒मः।त्वे॒षः।स॒मत्ऽसु॑॥  
