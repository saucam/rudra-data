

  
बट्।इ॒त्था।तत्।वपु॑षे।धा॒यि॒।द॒र्श॒तम्।दे॒वस्य॑।भर्गः॑।सह॑सः।यतः॑।जनि॑।यत्।ई॒म्।उप॑।ह्वर॑ते।साध॑ते।म॒तिः।ऋ॒तस्य॑।धेनाः॑।अ॒न॒य॒न्त॒।स॒ऽस्रुतः॑॥  
पृ॒क्षः।वपुः॑।पि॒तु॒ऽमान्।नित्यः॑।आ।श॒ये॒।द्वि॒तीय॑म्।आ।स॒प्तऽशि॑वासु।मा॒तृषु॑।तृ॒तीय॑म्।अ॒स्य॒।वृ॒ष॒भस्य॑।दो॒हसे॑।दश॑ऽप्रमतिम्।ज॒न॒य॒न्त॒।योष॑णः॥  
निः।यत्।ई॒म्।बु॒ध्नात्।म॒हि॒षस्य॑।वर्प॑सः।ई॒शा॒नासः॑।शव॑सा।क्रन्त॑।सू॒रयः॑।यत्।ई॒म्।अनु॑।प्र॒ऽदिवः॑।मध्वः॑।आ॒ऽध॒वे।गुहा॑।सन्त॑म्।मा॒त॒रिश्वा॑।म॒था॒यति॑॥  
प्र।यत्।पि॒तुः।प॒र॒मात्।नी॒यते॑।परि॑।आ।पृ॒क्षुधः॑।वी॒रुधः॑।दम्ऽसु॑।रो॒ह॒ति॒।उ॒भा।यत्।अ॒स्य॒।ज॒नुष॑म्।यत्।इन्व॑तः।आत्।इत्।यवि॑ष्ठः।अ॒भ॒व॒त्।घृ॒णा।शुचिः॑॥  
आत्।इत्।मा॒तॄः।आ।अ॒वि॒श॒त्।यासु॑।आ।शुचिः॑।अहिं॑स्यमानः।उ॒र्वि॒या।वि।व॒वृ॒धे॒।अनु॑।यत्।पूर्वा॑।अरु॑हत्।स॒ना॒ऽजुवः॑।नि।नव्य॑सीषु।अव॑रासु।धा॒व॒ते॒॥  
आत्।इत्।होता॑रम्।वृ॒ण॒ते॒।दिवि॑ष्टिषु।भग॑म्ऽइव।प॒पृ॒चा॒नासः॑।ऋ॒ञ्ज॒ते॒।दे॒वान्।यत्।क्रत्वा॑।म॒ज्मना॑।पु॒रु॒ऽस्तु॒तः।मर्त॑म्।शंस॑म्।वि॒श्वधा॑।वेति॑।धाय॑से॥  
वि।यत्।अस्था॑त्।य॒ज॒तः।वात॑ऽचोदितः।ह्वा॒रः।न।वक्वा॑।ज॒रणाः॑।अना॑कृतः।तस्य॑।पत्म॑न्।द॒क्षुषः॑।कृ॒ष्णऽजं॑हसः।शुचि॑ऽजन्मनः।रजः॑।आ।विऽअ॑ध्वनः॥  
रथः॑।न।या॒तः।शिक्व॑ऽभिः।कृ॒तः।द्याम्।अङ्गे॑भिः।अ॒रु॒षेभिः॑।ई॒य॒ते॒।आत्।अ॒स्य॒।ते।कृ॒ष्णासः॑।ध॒क्षि॒।सू॒रयः॑।शूर॑स्यऽइव।त्वे॒षथा॑त्।ई॒ष॒ते॒।वयः॑॥  
त्वया॑।हि।अ॒ग्ने॒।वरु॑णः।धृ॒तऽव्र॑तः।मि॒त्रः।शा॒श॒द्रे।अ॒र्य॒मा।सु॒ऽदान॑वः।यत्।सी॒म्।अनु॑।क्रतु॑ना।वि॒श्वऽथा॑।वि॒ऽभुः।अ॒रान्।न।ने॒मिः।प॒रि॒ऽभूः।अजा॑यथाः॥  
त्वम्।अ॒ग्ने॒।श॒श॒मा॒नाय॑।सु॒न्व॒ते।रत्न॑म्।य॒वि॒ष्ठ॒।दे॒वता॑तिम्।इ॒न्व॒सि॒।त्वम्।त्वा॒।नु।नव्य॑म्।स॒ह॒सः॒।यु॒व॒न्।व॒यम्।भग॑म्।न।का॒रे।म॒हि॒ऽर॒त्न॒।धी॒म॒हि॒॥  
अ॒स्मे इति॑।र॒यिम्।न।सु॒ऽअर्थ॑म्।दमू॑नसम्।भग॑न्।दक्ष॑म्।न।प॒पृ॒चा॒सि॒।ध॒र्ण॒सिम्।र॒श्मीन्ऽइ॑व।यः।यम॑ति।जन्म॑नी॒ इति॑।उ॒भे इति॑।दे॒वाना॑म्।शंस॑म्।ऋ॒ते।आ।च॒।सु॒ऽक्रतुः॑॥  
उ॒त।नः॒।सु॒ऽद्योत्मा॑।जी॒रअ॑श्वः।होता॑।म॒न्द्रः।शृ॒ण॒व॒त्।च॒न्द्रऽर॑थः।सः।नः॒।ने॒ष॒त्।नेष॑ऽतमैः।अमू॑रः।अ॒ग्निः।वा॒मम्।सु॒ऽवि॒तम्।वस्यः॑।अच्छ॑॥  
अस्ता॑वि।अ॒ग्निः।शिमी॑वत्ऽभिः।अ॒र्कैः।साम्रा॑ज्याय।प्रऽत॒रम्।दधा॑नः।अ॒मी।च॒।ये।म॒घवा॑नः।व॒यम्।च॒।मिह॑म्।न।सूरः॑।अति॑।निः।त॒न्युः॒॥  
