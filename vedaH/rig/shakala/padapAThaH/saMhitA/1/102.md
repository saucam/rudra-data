

  
इ॒माम्।ते॒।धिय॑म्।प्र।भ॒रे॒।म॒हः।म॒हीम्।अ॒स्य।स्तो॒त्रे।धि॒षणा॑।यत्।ते॒।आ॒न॒जे।तम्।उ॒त्ऽस॒वे।च॒।प्र॒ऽस॒वे।च॒।स॒स॒हिम्।इन्द्र॑म्।दे॒वासः॑।शव॑सा।अ॒म॒द॒न्।अनु॑॥  
अ॒स्य।श्रवः॑।न॒द्यः॑।स॒प्त।बि॒भ्र॒ति॒।द्यावा॒क्षामा॑।पृ॒थि॒वी।द॒र्श॒तम्।वपुः॑।अ॒स्मे इति॑।सू॒र्या॒च॒न्द्र॒मसा॑।अ॒भि॒ऽचक्षे॑।श्र॒द्धे।कम्।इ॒न्द्र॒।च॒र॒तः॒।वि॒ऽत॒र्तु॒रम्॥  
तम्।स्म॒।रथ॑म्।म॒घ॒ऽव॒न्।प्र।अव॑।सा॒तये॑।जैत्र॑म्।यम्।ते॒।अ॒नु॒ऽमदा॑म।स॒म्ऽग॒मे।आ॒जा।नः॒।इ॒न्द्र॒।मन॑सा।पु॒रु॒ऽस्तु॒त॒।त्वा॒यत्ऽभ्यः॑।म॒घ॒ऽव॒न्।शर्म॑।य॒च्छ॒।नः॒॥  
व॒यम्।ज॒ये॒म॒।त्वया॑।यु॒जा।वृत॑म्।अ॒स्माक॑म्।अंश॑म्।उत्।अ॒व॒।भरे॑ऽभरे।अ॒स्मभ्य॑म्।इ॒न्द्र॒।वरि॑वः।सु॒ऽगम्।कृ॒धि॒।प्र।शत्रू॑णाम्।म॒घ॒ऽव॒न्।वृष्ण्या॑।रु॒ज॒॥  
नाना॑।हि।त्वा॒।हव॑मानाः।जनाः॑।इ॒मे।धना॑नाम्।ध॒र्तः॒।अव॑सा।वि॒प॒न्यवः॑।अ॒स्माक॑म्।स्म॒।रथ॑म्।आ।ति॒ष्ठ॒।सा॒तये॑।जैत्र॑म्।हि।इ॒न्द्र॒।निऽभृ॑तम्।मनः॑।तव॑॥  
गो॒ऽजिता॑।बा॒हू इति॑।अमि॑तऽक्रतुः।सि॒मः।कर्म॑न्ऽकर्मन्।श॒तऽमू॑र्तिः।ख॒ज॒म्ऽक॒रः।अ॒क॒ल्पः।इन्द्रः॑।प्र॒ति॒ऽमान॑म्।ओज॑सा।अथ॑।जनाः॑।वि।ह्व॒य॒न्ते॒।सि॒सा॒सवः॑॥  
उत्।ते॒।श॒तात्।म॒घ॒ऽव॒न्।उत्।च॒ भूय॑सः।उत्।स॒हस्रा॑त्।रि॒रि॒चे॒।कृ॒ष्टिषु॑।श्रवः॑।अ॒मा॒त्रम्।त्वा॒।धि॒षणा॑।ति॒त्वि॒षे॒।म॒ही।अध॑।वृ॒त्राणि॑।जि॒घ्न॒से॒।पु॒र॒म्ऽद॒र॒॥  
त्रि॒वि॒ष्टि॒ऽधातु॑।प्र॒ति॒ऽमानम्।ओज॑सः।ति॒स्रः।भूमीः॑।नृ॒ऽप॒ते॒।त्रीणि॑।रो॒च॒ना।अति॑।इ॒दम्।विश्व॑म्।भुव॑नम्।व॒व॒क्षि॒थ॒।अ॒श॒त्रुः।इ॒न्द्र॒।ज॒नुषा॑।स॒नात्।अ॒सि॒॥  
त्वाम्।दे॒वेषु॑।प्र॒थ॒मम्।ह॒वा॒म॒हे॒।त्वम्।ब॒भू॒थ॒।पृत॑नासु।स॒स॒हिः।सः।इ॒मम्।नः॒।का॒रुम्।उ॒प॒ऽम॒न्युम्।उ॒त्ऽभिद॑म्।इन्द्रः॑।कृ॒णो॒तु॒।प्र॒ऽस॒वे।रथ॑म्।पु॒रः॥  
त्वम्।जि॒गे॒थ॒।न।धना॑।रु॒रो॒धि॒थ॒।अर्भे॑षु।आ॒जा।म॒घ॒ऽव॒न्।म॒हत्ऽसु॑।च॒।त्वाम्।उ॒ग्रम्।अव॑से।सम्।शि॒शी॒म॒सि॒।अथ॑।नः॒।इ॒न्द्र॒।हव॑नेषु।चो॒द॒य॒॥  
वि॒श्वाहा॑।इन्द्रः॒।अ॒धि॒ऽव॒क्ता।नः॒।अ॒स्तु॒।अप॑रिऽह्वृताः।स॒नु॒या॒म॒।वाज॑म्।तत्।नः॒।मि॒त्रः।वरु॑णः।म॒म॒ह॒न्ता॒म्।अदि॑तिः।सिन्धुः॑।पृ॒थि॒वी।उ॒त।द्यौः॥  
