

  
अप॑।नः॒।शोशु॑चत्।अ॒घम्।अग्ने॑।शु॒शु॒ग्धि।आ।र॒यिम्।अप॑।नः॒।शोशु॑चत्।अ॒घम्॥  
सु॒ऽक्षे॒त्रि॒या।सु॒गा॒तु॒ऽया।व॒सु॒ऽया।च॒।य॒जा॒म॒हे॒।अप॑।नः॒।शोशु॑चत्।अ॒घम्॥  
प्र।यत्।भन्दि॑ष्ठः।ए॒षा॒म्।प्र।अ॒स्माका॑सः।च॒।सू॒रयः॑।अप॑।नः॒।शोशु॑चत्।अ॒घम्॥  
प्र।यत्।ते॒।अ॒ग्ने॒।सू॒रयः॑।जाये॑महि।प्र।ते॒।व॒यम्।अप॑।नः॒।शोशु॑चत्।अ॒घम्॥  
प्र।यत्।अ॒ग्नेः।सह॑स्वतः।वि॒श्वतः।यन्ति॑।भा॒नवः॑।अप॑।नः॒।शोशु॑चत्।अ॒घम्॥  
त्वम्।हि।वि॒श्व॒तः॒ऽमु॒ख॒।वि॒श्वतः॑।प॒रि॒ऽभूः।असि॑।अप॑।नः॒।शोशु॑चत्।अ॒घम्॥  
द्विषः॑।नः॒।वि॒श्व॒तः॒ऽमु॒ख॒।अति॑।ना॒वाऽइ॑व।पा॒र॒य॒।अप॑।नः॒।शोशु॑चत्।अ॒घम्॥  
सः।नः॒।सिन्धु॑म्ऽइव।ना॒वया॑।अति॑।प॒र्ष॒।स्व॒स्तये॑।अप॑।नः॒।शोशु॑चत्।अ॒घम्॥  
