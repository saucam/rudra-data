

  
उत्।ति॒ष्ठ॒।ब्र॒ह्म॒णः॒।प॒ते॒।दे॒व॒ऽयन्तः॑।त्वा॒।ई॒म॒हे॒।उप॑।प्र।य॒न्तु॒।म॒रुतः॑।सु॒ऽदान॑वः।इन्द्र॑।प्रा॒सूः।भ॒व॒।सचा॑॥  
त्वाम्।इत्।हि।स॒ह॒सः॒।पु॒त्र॒।मर्त्यः॑।उ॒प॒ऽब्रू॒ते।धने॑।हि॒ते।सु॒ऽवीर्य॑म्।म॒रु॒तः॒।आ।सु॒ऽअश्व्य॑म्।दधी॑त।यः।वः॒।आ॒ऽच॒क्रे॥  
प्र।ए॒तु॒।ब्रह्म॑णः।पतिः॑।प्र।दे॒वी।ए॒तु॒।सू॒नृता॑।अच्छ॑।वी॒रम्।नर्य॑म्।प॒ङ्क्तिऽरा॑धसम्।दे॒वाः।य॒ज्ञम्।न॒य॒न्तु॒।नः॒॥  
यः।वा॒घते॑।ददा॑ति।सू॒नर॑म्।वसु॑।सः।ध॒त्ते॒।अक्षि॑ति।श्रवः॑।तस्मै॑।इळा॑म्।सु॒ऽवीराम्।आ।य॒जा॒म॒हे॒।सु॒ऽप्रतू॑र्तिम्।अ॒ने॒हस॑म्॥  
प्र।नू॒नम्।ब्रह्म॑णः।पतिः॑।मन्त्र॑म्।व॒द॒ति॒।उ॒क्थ्य॑म्।यस्मि॑न्।इन्द्रः॑।वरु॑णः।मि॒त्रः।अ॒र्य॒मा।दे॒वाः।ओकां॑सि।च॒क्रि॒रे॥  
तम्।इत्।वो॒चे॒म॒।वि॒दथे॑षु।श॒म्भुव॑म्।मन्त्र॑म्।दे॒वाः॒।अ॒ने॒हस॑म्।इ॒माम्।च॒।वाच॑म्।प्रति॒ऽहर्य॑थ।न॒रः॒।विश्वा॑।इत्।वा॒मा।वः॒।अ॒श्न॒व॒त्॥  
कः।दे॒व॒ऽयन्त॑म्।अ॒श्न॒व॒त्।जन॑म्।कः।वृ॒क्तऽब॑र्हिषम्।प्रऽप्र॑।दा॒श्वान्।प॒स्त्या॑भिः।अ॒स्थि॒त॒।अ॒न्तः॒ऽवाव॑त्।क्षय॑म्।द॒धे॒॥  
उप॑।क्ष॒त्रम्।पृ॒ञ्ची॒त।हन्ति॑।राज॑ऽभिः।भ॒ये।चि॒त्।सु॒ऽक्षि॒तिम्।द॒धे॒।न।अ॒स्य॒।व॒र्ता।न।त॒रु॒ता।म॒हा॒ऽध॒ने।न।अर्भे॑।अ॒स्ति॒।व॒ज्रिणः॑॥  
