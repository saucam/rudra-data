

  
त्वया॑।व॒यम्।म॒घ॒ऽव॒न्।पूर्व्ये॑।धने॑।इन्द्र॑त्वाऽऊताः।स॒स॒ह्या॒म॒।पृ॒त॒न्य॒तः।व॒नु॒याम॑।व॒नु॒ष्य॒तः।नेदि॑ष्ठे।अ॒स्मिन्।अह॑नि।अधि॑।वो॒च॒।नु।सु॒न्व॒ते।अ॒स्मिन्।य॒ज्ञे।वि।च॒ये॒म॒।भरे॑।कृ॒तम्।वा॒ज॒ऽयन्तः॑।भरे॑।कृ॒तम्॥  
स्वः॒ऽजे॒षे।भरे॑।आ॒प्रस्य॑।वक्म॑नि।उ॒षः॒ऽबुधः॑।स्वस्मि॑न्।अञ्ज॑सि।क्रा॒णस्य॑।स्वस्मि॑न्।अञ्ज॑सि।अह॑न्।इन्द्रः॑।यथा॑।वि॒दे।शी॒र्ष्णाऽशी॑र्ष्णा।उ॒प॒ऽवाच्यः॑।अ॒स्म॒ऽत्रा।ते॒।स॒ध्र्य॑क्।स॒न्तु॒।रा॒तयः॑।भ॒द्राः।भ॒द्रस्य॑।रा॒तयः॑॥  
तत्।तु।प्रयः॑।प्र॒त्नऽथा॑।ते॒।शु॒शु॒क्व॒नम्।यस्मि॑न्।य॒ज्ञे।वार॑म्।अकृ॑ण्वत।क्षय॑म्।ऋ॒तस्य॑।वाः।अ॒सि॒।क्षय॑म्।वि।तत्।वो॒चेः॒।अध॑।द्वि॒ता।अ॒न्तरिति॑।प॒श्य॒न्ति॒।र॒श्मिऽभिः॑।सः।घ॒।वि॒दे॒।अनु॑।इन्द्रः॑।गो॒ऽएष॑णः।ब॒न्धु॒क्षित्ऽभ्यः॑।गो॒ऽएष॑णः॥  
नु।इ॒त्था।ते॒।पू॒र्वथा॑।च॒।प्र॒ऽवाच्य॑म्।यत्।अङ्गि॑रःऽभ्यः।अवृ॑णोः।अप॑।व्र॒जम्।इन्द्र॑।शिक्ष॑न्।अप॑।व्र॒जम्।एभ्यः॑।स॒मा॒न्या।दि॒शा।अ॒स्मभ्य॑म्।जे॒षि॒।योत्सि॑।च॒।सु॒न्वत्ऽभ्यः॑।र॒न्ध॒य॒।कम्।चि॒त्।अ॒व्र॒तम्।हृ॒णा॒यन्त॑म्।चि॒त्।अ॒व्र॒तम्॥  
सम्।यत्।जना॑न्।क्रतु॑ऽभिः।शूरः॑।ई॒क्षय॑त्।धने॑।हि॒ते।त॒रु॒ष॒न्त॒।श्र॒व॒स्यवः॑।प्र।य॒क्ष॒न्त॒।श्र॒व॒स्यवः॑।तस्मै॑।आयुः॑।प्र॒जाऽव॑त्।इत्।बाधे॑।अ॒र्च॒न्ति॒।ओज॑सा।इन्द्र॑।ओ॒क्य॑म्।दि॒धि॒ष॒न्त॒।धी॒तयः॑।दे॒वान्।अच्छ॑।न।धी॒तयः॑॥  
यु॒वम्।तम्।इ॒न्द्रा॒प॒र्व॒ता॒।पु॒रः॒ऽयुधा॑।यः।नः॒।पृ॒त॒न्यात्।अप॑।तम्ऽत॑म्।इत्।ह॒त॒म्।वज्रे॑ण।तम्ऽत॑म्।इत्।ह॒त॒म्।दू॒रे।च॒त्ताय॑।छ॒न्त्स॒त्।गह॑नम्।यत्।इन॑क्षत्।अ॒स्माक॑म्।शत्रू॑न्।परि॑।शू॒र॒।वि॒श्वतः॑।द॒र्मा।द॒र्षी॒ष्ट॒।वि॒श्वतः॑॥  
