

  
मत्सि॑।नः॒।वस्यः॑ऽइष्टये।इन्द्र॑म्।इ॒न्दो॒ इति॑।वृषा॑।आ।वि॒श॒।ऋ॒घा॒यमा॑णः।इ॒न्व॒सि॒।शत्रु॑म्।अन्ति॑।न।वि॒न्द॒सि॒॥  
तस्मि॑न्।आ।वे॒श॒य॒।गिरः॑।यः।एकः॑।च॒र्ष॒णी॒नाम्।अनु॑।स्व॒धा।यम्।उ॒प्यते॑।यव॑म्।न।चर्कृ॑षत्।वृषा॑॥  
यस्य॑।विश्वा॑नि।हस्त॑योः।पञ्च॑।क्षि॒ती॒नाम्।वसु॑।स्पा॒शय॑स्व।यः।अ॒स्म॒ऽध्रुक्।दि॒व्याऽइ॑व।अ॒शनिः॑।ज॒हि॒॥  
असु॑न्वन्तम्।स॒म॒म्।ज॒हि॒।दुः॒ऽनस॑म्।यः।न।ते॒।मयः॑।अ॒स्मभ्य॑म्।अ॒स्य॒।वेद॑नम्।द॒द्धि।सू॒रिः।चि॒त्।ओ॒ह॒ते॒॥  
आवः॑।यस्य॑।द्वि॒ऽबर्ह॑सः।अ॒र्केषु॑।सा॒नु॒षक्।अस॑त्।आ॒जौ।इन्द्र॑स्य।इ॒न्दो॒ इति॑।प्र।आ॒वः॒।वाजे॑षु।वा॒जिन॑म्॥  
यथा॑।पूर्वे॑भ्यः।ज॒रि॒तृऽभ्यः॑।इ॒न्द्र॒।मयः॑ऽइव।आपः॑।न।तृष्य॑ते।ब॒भूथ॑।ताम्।अनु॑।त्वा॒।नि॒ऽविद॑म्।जो॒ह॒वी॒मि॒।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
