

  
कत्।इ॒त्था।नॄन्।पात्र॑म्।दे॒व॒ऽय॒ताम्।श्रव॑त्।गिरः॑।अङ्गि॑रसाम्।तु॒र॒ण्यन्।प्र।यत्।आन॑ट्।विशः॑।आ।ह॒र्म्यस॑।उ॒रु।क्रं॒स॒ते॒।अ॒ध्व॒रे।यज॑त्रः॥  
स्तम्भी॑त्।ह॒।द्याम्।सः।ध॒रुण॑म्।प्रु॒षा॒य॒त्।ऋ॒भुः।वाजा॑य।द्रवि॑णन्।नरः॑।गोः।अनु॑।स्व॒ऽजाम्।म॒हि॒षः।च॒क्ष॒त॒।व्राम्।मेना॑म्।अश्व॑स्य।परि॑।मा॒तर॑म्।गोः॥  
नक्ष॑त्।हव॑म्।अ॒रु॒णीः।पू॒र्व्यम्।राट्।तु॒रः।वि॒शाम्।अङ्गि॑रसाम्।अनु॑।द्यून्।तक्ष॑त्।वज्र॑म्।निऽयु॑तम्।त॒स्तम्भ॑त्।द्याम्।चतुः॑ऽपदे।नर्या॑य।द्वि॒ऽपादे॑॥  
अ॒स्य।मदे॑।स्व॒र्य॑म्।दाः॒।ऋ॒ताय॑।अपि॑ऽवृतम्।उ॒स्रिया॑णाम्।अनी॑कम्।यत्।ह॒।प्र॒ऽसर्गे॑।त्रि॒ऽक॒कुप्।नि॒ऽवर्त॑त्।अप॑।द्रुहः॑।मानु॑षस्य।दुरः॑।व॒रिति॑॥  
तुभ्य॑म्।पयः॑।यत्।पि॒तरौ॑।अनी॑ताम्।राधः॑।सु॒ऽरेतः॑।तु॒रणे॑।भु॒र॒ण्यू इति॑।शुचि॑।यत्।ते॒।रेक्णः॑।अय॑जन्त।स॒बः॒ऽदुघा॑याः।पयः॑।उ॒स्रिया॑याः॥  
अध॑।प्र।ज॒ज्ञे॒।त॒रणिः॑।म॒म॒त्तु॒।प्र।रो॒चि॒।अ॒स्याः।उ॒षसः॑।न।सूरः॑।इन्दुः॑।येभिः॑।आष्ट॑।स्वऽइदु॑हव्यैः।स्रु॒वेण॑।सि॒ञ्चन्।ज॒रणा॑।अ॒भि।धाम॑॥  
सु॒ऽइ॒ध्मा।यत्।व॒नऽधि॑तिः।अ॒प॒स्यात्।सूरः॑।अ॒ध्व॒रे।परि॑।रोध॑ना।गोः।यत्।ह॒।प्र॒ऽभासि॑।कृत्व्या॑न्।अनु॑।द्यून्।अन॑र्विशे।प॒शु॒ऽइषे॑।तु॒राय॑॥  
अ॒ष्टा।म॒हः।दि॒वः।आदः॑।हरी॒ इति॑।इ॒ह।द्यु॑म्न॒ऽसह॑म्।अ॒भि।यो॒धा॒नः।उत्स॑म्।हरि॑म्।यत्।ते॒।म॒न्दिन॑म्।धु॒क्षन्।वृ॒धे।गोऽर॑भसम्।अद्रि॑ऽभिः।वा॒ताप्य॑म्॥  
त्वम्।आ॒य॒सम्।प्रति॑।व॒र्त॒यः॒।गोः।दि॒वः।अश्मा॑नम्।उप॑ऽनीतम्।ऋभ्वा॑।कुत्सा॑य।यत्र॑।पु॒रु॒ऽहू॒त॒।व॒न्वन्।शुष्ण॑म्।अ॒न॒न्तैः।प॒रि॒ऽयासि॑।व॒धैः॥  
पु॒रा।यत्।सूरः॑।तम॑सः।अपि॑ऽइतेः।तम्।अ॒द्रि॒ऽवः॒।फ॒लि॒ऽगम्।हे॒तिम्।अ॒स्य॒।शुष्ण॑स्य।चि॒त्।परि॑ऽहितम्।यत्।ओजः॑।दि॒वः।परि॑।सुऽग्र॑थितम्।तत्।आ।अ॒द॒रित्य॑दः॥  
अनु॑।त्वा॒।म॒ही इति॑।पाज॑सी॒ इति॑।अ॒च॒क्रे इति॑।द्यावा॒क्षामा॑।म॒द॒ता॒म्।इ॒न्द्र॒।कर्म॑न्।त्वम्।वृ॒त्रम्।आ॒ऽशया॑नम्।सि॒रासु॑।म॒हः।वज्रे॑ण।सि॒स्व॒पः॒।व॒राहु॑म्॥  
त्वम्।इ॒न्द्र॒।नर्यः॑।यान्।अवः॑।नॄन्।तिष्ठ॑।वात॑स्य।सु॒ऽयुतः॑।वहि॑ष्ठान्।यम्।ते॒।का॒व्यः।उ॒शना॑।म॒न्दिन॑म्।दात्।वृ॒त्र॒ऽहन॑म्।पार्य॑म्।त॒त॒क्ष॒।वज्र॑म्॥  
त्वम्।सूरः॑।ह॒रितः॑।र॒म॒यः॒।नॄन्।भर॑त्।च॒क्रम्।एत॑शः।न।अ॒यम्।इ॒न्द्र॒।प्र॒ऽअस्य॑।पा॒रम्।न॒व॒तिम्।ना॒व्या॑नाम्।अपि॑।क॒र्तम्।अय॑ज्यून्॥  
त्वम्।नः॒।अ॒स्याः।इ॒न्द्र॒।दुः॒ऽहना॑याः।पा॒हि।व॒ज्रि॒ऽवः॒।दुः॒ऽइ॒तात्।अ॒भीके॑।प्र।नः॒।वाजा॑न्।र॒थ्यः॑।अश्व॑ऽबुध्यान्।इ॒षे।य॒न्धि॒।श्रव॑से।सू॒नृता॑यै॥  
मा।सा।ते॒।अ॒स्मत्।सु॒ऽम॒तिः।वि।द॒स॒त्।वाज॑ऽप्रमहः।सम्।इषः॑।व॒र॒न्त॒।आ।नः॒।भ॒ज॒।म॒घ॒ऽव॒न्।गोषु॑।अ॒र्यः।मंहि॑ष्ठाः।ते॒।स॒ध॒ऽमादः॑।स्या॒म॒॥  
