

  
मथी॑त्।यत्।ई॒म्।वि॒ष्टः।मा॒त॒रिश्वा॑।होता॑रम्।वि॒श्वऽअ॑प्सुम्।वि॒श्वऽदे॑व्यम्।नि।यम्।द॒धुः।म॒नु॒ष्या॑सु।वि॒क्षु।स्वः॑।न।चि॒त्रम्।वपु॑षे।वि॒भाऽव॑म्॥  
द॒दा॒नम्।इत्।न।द॒द॒भ॒न्त॒।मन्म॑।अ॒ग्निः।वरू॑थम्।मम॑।तस्य॑ चा॒क॒न्।जु॒षन्त॑।विश्वा॑नि।अ॒स्य॒।कर्म॑।उप॑ऽस्तुतिम्।भर॑माणस्य।का॒रोः॥  
नित्ये॑।चि॒त्।नु।यम्।सद॑ने।ज॒गृ॒भ्रे।प्रश॑स्तिऽभिः।द॒धि॒रे।य॒ज्ञिया॑सः।प्र।सु।न॒य॒न्त॒।गृ॒भय॑न्तः।इ॒ष्टौ।अश्वा॑सः।न।र॒थ्यः॑।र॒र॒हा॒णाः॥  
पु॒रूणि॑।द॒स्मः।नि।रि॒णा॒ति॒।जम्भैः॑।आत्।रो॒च॒ते॒।वने॑।आ।वि॒भाऽवा॑।आत्।अ॒स्य॒।वातः॑।अनु॑।वा॒ति॒।शो॒चिः।अस्तुः॑।न।शर्या॑म्।अ॒स॒नाम्।अनु॑।द्यून्॥  
न।यम्।रि॒पवः॑।न।रि॒ष॒ण्यवः॑।गर्भे॑।सन्त॑म्।रे॒ष॒णाः।रे॒षय॑न्ति।अ॒न्धाः।अ॒प॒श्याः।न।द॒भ॒न्।अ॒भि॒ऽख्या।नित्या॑सः।ई॒म्।प्रे॒तारः॑।अ॒र॒क्ष॒न्॥  
