

  
वि।हि।अख्य॑म्।मन॑सा।वस्यः॑।इ॒च्छन्।इन्द्रा॑ग्नी॒ इति॑।ज्ञा॒सः।उ॒त।वा॒।स॒ऽजा॒तान्।न।अ॒न्या।यु॒वत्।प्रऽम॑तिः।अ॒स्ति॒।मह्य॑म्।सः।वा॒म्।धिय॑म्।वा॒ज॒ऽयन्ती॑म्।अ॒त॒क्ष॒म्॥  
अश्र॑वम्।हि।भू॒रि॒दाव॑त्ऽतरा।वा॒म्।विऽजा॑मातुः।उ॒त।वा॒।घ॒।स्या॒लात्।अथ॑।सोम॑स्य।प्रऽय॑ती।यु॒वऽभ्या॑म्।इन्द्रा॑ग्नी॒ इति॑।स्तोम॑म्।ज॒न॒या॒मि॒।नव्य॑म्॥  
मा।छे॒द्म॒।र॒श्मीन्।इति॑।नाध॑मानाः।पि॒तॄ॒णाम्।श॒क्तीः।अ॒नु॒ऽयच्छ॑मानाः।इ॒न्द्रा॒ग्निऽभ्या॑म्।कम्।वृष॑णः।म॒द॒न्ति॒।ता।हि।अद्री॒ इति॑।धि॒षणा॑याः।उ॒पऽस्थे॑॥  
यु॒वाभ्या॑म्।दे॒वी।धि॒षणा॑।मदा॑य।इन्द्रा॑ग्नी॒ इति॑।सोम॑म्।उ॒श॒ती।सु॒नो॒ति॒।तौ।अ॒श्वि॒ना॒।भ॒द्र॒ऽह॒स्ता॒।सु॒पा॒णी॒ इति॑ सुऽपाणी।आ।धा॒व॒त॒म्।मधु॑ना।पृ॒ङ्क्तम्।अ॒प्ऽसु॥  
यु॒वाम्।इ॒न्द्रा॒ग्नी॒ इति॑।वसु॑नः।वि॒ऽभा॒गे।त॒वःऽत॑मा।शु॒श्र॒व॒।वृ॒त्र॒ऽहत्ये॑।तौ।आ॒ऽसद्य॑।ब॒र्हिषि॑।य॒ज्ञे।अ॒स्मिन्।प्र।च॒र्ष॒णी॒ इति॑।मा॒द॒ये॒था॒म्।सु॒तस्य॑॥  
प्र।च॒र्ष॒णिऽभ्यः॑।पृ॒त॒ना॒ऽहवे॑षु।प्र।पृ॒थि॒व्याः।रि॒रि॒चा॒थे॒ इति॑।दि॒वः।च॒।प्र।सिन्धु॑ऽभ्यः।प्र।गि॒रिऽभ्यः॑।म॒हि॒ऽत्वा।प्र।इ॒न्द्रा॒ग्नी॒ इति॑।विश्वा॑।भुव॑ना।अति॑।अ॒न्या॥  
आ।भ॒र॒त॒म्।शिक्ष॑तम्।व॒ज्र॒बा॒हू॒ इति॑ वज्रऽबाहू।अ॒स्मान्।इ॒न्द्रा॒ग्नी॒।अ॒व॒त॒म्।शची॑भिः।इ॒मे।नु।ते।र॒श्मयः॑।सूर्य॑स्य।येभिः॑।स॒ऽपि॒त्वम्।पि॒तरः॑।नः॒।आस॑न्॥  
पुर॑म्ऽदरा॑।शिक्ष॑तम्।व॒ज्र॒ऽह॒स्ता॒।अ॒स्मान्।इ॒न्द्रा॒ग्नी॒ इति॑।अ॒व॒त॒म्।भरे॑षु।तत्।नः॒।मि॒त्रः।वरु॑णः।म॒म॒ह॒न्ता॒म्।अदि॑तिः।सिन्धुः॑।पृ॒थि॒वी।उ॒त।द्यौः॥  
