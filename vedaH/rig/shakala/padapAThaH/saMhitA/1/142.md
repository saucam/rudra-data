

  
सम्ऽइ॑द्धः।अ॒ग्ने॒।आ।व॒ह॒।दे॒वान्।अ॒द्य।य॒तऽस्रु॑चे।तन्तु॑म्।त॒नु॒ष्व॒।पू॒र्व्यम्।सु॒तऽसो॑माय।दा॒शुषे॑॥  
घृ॒तऽव॑न्तम्।उप॑।मा॒सि॒।मधु॑ऽमन्तम्।त॒नू॒ऽन॒पा॒त्।य॒ज्ञम्।विप्र॑स्य।माऽव॑तः।श॒श॒मा॒नस्य॑।दा॒शुषः॑॥  
शुचिः॑।पा॒व॒कः।अद्भु॑तः।मध्वा॑।य॒ज्ञम्।मि॒मि॒क्ष॒ति॒।नरा॒संसः॑।त्रिः।आ।दि॒वः।दे॒वः।दे॒वेषु॑।य॒ज्ञियः॑॥  
ई॒ळि॒तः।अ॒ग्ने॒।आ।व॒ह॒।इन्द्र॑म्।चि॒त्रम्।इ॒ह।प्रि॒यम्।इ॒यम्।हि।त्वा॒।म॒तिः।मम॑।अच्छ॑।सु॒ऽजि॒ह्व॒।व॒च्यते॑॥  
स्तृ॒णा॒नासः॑।य॒तऽस्रु॑चः।ब॒र्हिः।य॒ज्ञे।सु॒ऽअ॒ध्व॒रे।वृ॒ञ्जे।दे॒वव्य॑चःऽतमम्।इन्द्रा॑य।शर्म॑।स॒ऽप्रथः॑॥  
वि।श्र॒य॒न्ता॒म्।ऋ॒त॒ऽवृधः॑।प्र॒ऽयै।दे॒वेऽभ्यः॑।म॒हीः।पा॒व॒कासः॑।पु॒रु॒ऽस्पृहः॑।द्वारः॑।दे॒वीः।अ॒स॒श्चतः॑॥  
आ।भन्द॑माने॒ इति॑।उपा॑के॒ इति॑।नक्तो॒षसा॑।सु॒ऽपेष॑सा।य॒ह्वी इति॑।ऋ॒तस्य॑।मा॒तरा॑।सीद॑ताम्।ब॒र्हिः।आ।सु॒ऽमत्॥  
म॒न्द्रऽजि॑ह्वा।जु॒गु॒र्वणी॒ इति॑।होता॑रा।दैव्या॑।क॒वी।य॒ज्ञम्।नः॒।य॒क्ष॒ता॒म्।इ॒मम्।सि॒ध्रम्।अ॒द्य।दि॒वि॒ऽस्पृश॑म्॥  
शुचिः॑।दे॒वेषु॑।अर्पि॑ता।होत्रा॑।म॒रुत्ऽसु॑।भार॑ती।इळा॑।सर॑स्वती।म॒ही ब॒र्हिः।सी॒द॒न्तु॒।य॒ज्ञियाः॑॥  
तत्।नः॒।तु॒रीप॑म्।अद्भु॑तम्।पु॒रु।वा॒।अर॑म्।त्मना॑।त्वष्टा॑।पोषा॑य।वि।स्य॒तु॒।रा॒ये।नाभा॑।नः॒।अ॒स्म॒ऽयुः॥  
अ॒व॒ऽसृ॒जन्।उप॑।त्मना॑।दे॒वान्।य॒क्षि॒।व॒न॒स्प॒ते॒।अ॒ग्निः।ह॒व्या।सु॒सू॒द॒ति॒।दे॒वः।दे॒वेषु॑।मेधि॑रः॥  
पू॒ष॒ण्ऽवते॑।म॒रुत्व॑ते।वि॒श्वऽदे॑वाय।वा॒यवे॑।स्वाहा॑।गा॒य॒त्रऽवे॑पसे।ह॒व्यम्।इन्द्रा॑य।क॒र्त॒न॒॥  
स्वाहा॑ऽकृतानि।आ।ग॒हि॒।उप॑।ह॒व्यानि॑।वी॒तये॑।इन्द्र॑।आ।ग॒हि॒।श्रु॒धि।हव॑म्।त्वाम्।ह॒व॒न्ते॒।अ॒ध्व॒रे॥  
