

  
यः।इ॒न्द्रा॒ग्नी॒ इति॑।चि॒त्रऽत॑मः।रथः॑।वा॒म्।अ॒भि।विश्वा॑नि।भुव॑नानि।चष्टे॑।तेन॑।आ।या॒त॒म्।स॒ऽरथ॑म्।त॒स्थि॒वांसा॑।अथ॑।सोम॑स्य।पि॒ब॒त॒म्।सु॒तस्य॑॥  
याव॑त्।इद॒म्।भुव॑नम्।विश्व॑म्।अ॒स्ति॒।उ॒रु॒ऽव्यचा॑।व॒रि॒मता॑।ग॒भी॒रम्।तावा॑न्।अ॒यम्।पात॑वे।सोमः॑।अ॒स्तु॒।अर॑म्।इ॒न्द्रा॒ग्नी॒ इति॑।मन॑से।यु॒वऽभ्या॑म्॥  
च॒क्राथे॑।हि।स॒ध्र्य॑क्।नाम॑।भ॒द्रम्।स॒ध्री॒ची॒ना।वृ॒त्र॒ऽह॒णौ॒।उ॒त।स्थः॒।तौ।इ॒न्द्रा॒ग्नी॒ इति॑।स॒ध्र्य॑ञ्चा।नि॒ऽसद्य॑।वृष्णः॑।सोम॑स्य।वृ॒ष॒णा॒।आ।वृ॒षे॒था॒म्॥  
सम्ऽइ॑द्धेषु।अ॒ग्निषु॑।आ॒न॒जा॒ना।य॒तऽस्रु॑चा।ब॒र्हिः।ऊँ॒ इति॑।ति॒स्ति॒रा॒णा।ती॒व्रैः।सोमैः॑।परि॑ऽसिक्तेभिः।अ॒र्वाक्।आ।इ॒न्द्रा॒ग्नी॒ इति॑।सौ॒म॒न॒साय॑।या॒त॒म्॥  
यानि॑।इ॒न्द्रा॒ग्नी॒ इति॑।च॒क्रथुः॑।वी॒र्या॑णि।यानि॑।रू॒पाणि॑।उ॒त।वृष्ण्या॑नि।या।वा॒म्।प्र॒त्नानि॑।स॒ख्या।शि॒वानि॑।तेभिः॑।सोम॑स्य।पि॒ब॒त॒म्।सु॒तस्य॑॥  
यत्।अब्र॑वम्।प्र॒थ॒मम्।वा॒म्।वृ॒णा॒नः॑।अ॒यम्।सोमः॑।असु॑रैः।नः॒।वि॒ऽहव्यः॑।ताम्।स॒त्याम्।श्र॒द्धाम्।अ॒भि।आ।हि।या॒तम्।अथ॑।सोम॑स्य।पि॒ब॒त॒म्।सु॒तस्य॑॥  
यत्।इ॒न्द्रा॒ग्नी॒ इति॑।मद॑थः।स्वे।दु॒रो॒णे।यत्।ब्र॒ह्मणि॑।राज॑नि।वा॒।य॒ज॒त्रा॒।अतः॑।परि॑।वृ॒ष॒णौ॒।आ।हि।या॒तम्।अथ॑।सोम॑स्य।पि॒ब॒त॒म्।सु॒तस्य॑॥  
यत्।इ॒न्द्रा॒ग्नी॒ इति॑।यदु॑षु।तु॒र्वशे॑षु।यत्।द्रु॒ह्युषु॑।अनु॑षु।पू॒रुषु॑।स्थः।अतः॑।परि॑।वृ॒ष॒णौ॒।आ।हि।या॒तम्।अथ॑।सोम॑स्य।पि॒ब॒त॒म्।सु॒तस्य॑॥  
यत्।इ॒न्द्रा॒ग्नी॒ इति॑।अ॒व॒मस्या॑म्।पृ॒थि॒व्याम्।म॒ध्य॒मस्या॑म्।प॒र॒मस्या॑म्।उ॒त।स्थः।अतः॑।परि॑।वृ॒ष॒णौ॒।आ।हि।या॒तम्।अथ॑।सोम॑स्य।पि॒ब॒त॒म्।सु॒तस्य॑॥  
यत्।इ॒न्द्रा॒ग्नी॒ इति॑।प॒र॒मस्या॑म्।पृ॒थि॒व्याम्।म॒ध्य॒मस्या॑म्।अ॒व॒मस्या॑म्।उ॒त।स्थः।अतः॑।परि॑।वृ॒ष॒णौ॒।आ।हि।या॒तम्।अथ॑।सोम॑स्य।पि॒ब॒त॒म्।सु॒तस्य॑॥  
यत्।इ॒न्द्रा॒ग्नी॒ इति॑।दि॒वि।स्थः।यत्।पृ॒थि॒व्याम्।यत्।पर्व॑तेषु।ओष॑धीषु।अ॒प्ऽसु।अतः॑।परि॑।वृ॒ष॒णौ॒।आ।हि।या॒तम्।अथ॑।सोम॑स्य।पि॒ब॒त॒म्।सु॒तस्य॑॥  
यत्।इ॒न्द्रा॒ग्नी॒ इति॑।उत्ऽइ॑ता।सूर्य॑स्य।मध्ये॑।दि॒वः।स्व॒धया॑।मा॒दये॑थे॒ इति॑।अतः॑।परि॑।वृ॒ष॒णौ॒।आ।हि।या॒तम्।अथ॑।सोम॑स्य।पि॒ब॒त॒म्।सु॒तस्य॑॥  
ए॒व।इ॒न्द्रा॒ग्नी॒ इति॑।प॒पि॒ऽवांसा॑।सु॒तस्य॑।विश्वा॑।अ॒स्मभ्य॑म्।सम्।ज॒यत॒म्।धना॑नि।तत्।नः॒।मि॒त्रः।वरु॑णः।म॒म॒ह॒न्ता॒म्।अदि॑तिः।सिन्धुः॑।पृ॒थि॒वी।उ॒त।द्यौः॥  
