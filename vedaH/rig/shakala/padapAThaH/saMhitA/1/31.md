

  
त्वम्।अ॒ग्ने॒।प्र॒थ॒माः।अङ्गि॑राः।ऋषिः॑।दे॒वः।दे॒वाना॑म्।अ॒भ॒वः॒।शि॒वः।सखा॑।तव॑।व्र॒ते।क॒वयः॑।वि॒द्म॒नाऽअ॑पसः।अजा॑यन्त।म॒रुतः॑।भ्राज॑त्ऽऋष्टयः॥  
त्वम्।अ॒ग्ने॒।प्र॒थ॒मः।अङ्गि॑रःऽतमः।क॒विः।दे॒वाना॑म्।परि॑।भू॒ष॒सि॒।व्र॒तम्।वि॒ऽभुः।विश्व॑स्मै।भुव॑नाय।मेधि॑रः।द्वि॒ऽमा॒ता।श॒युः।क॒ति॒धा।चि॒त्।आ॒यवे॑॥  
त्वम्।अ॒ग्ने॒।प्र॒थ॒मः।मा॒त॒रिश्व॑ने।आ॒विः।भ॒व॒।सु॒क्र॒तू॒ऽया।वि॒वस्व॑ते।अरे॑जेताम्।रोद॑सी॒ इति॑।हो॒तृ॒ऽवूर्ये॑।अस॑घ्नोः।भा॒रम्।अय॑जः।म॒हः।व॒सो॒ इति॑॥  
त्वम्।अ॒ग्ने॒।मन॑वे।द्याम्।अ॒वा॒श॒यः॒।पु॒रू॒रव॑से।सु॒ऽकृते॑।सु॒कृत्ऽत॑रः।श्वा॒त्रेण॑।यत्।पि॒त्रोः।मुच्य॑से।परि॑।आ।त्वा॒।पूर्व॑म्।अ॒न॒य॒न्।आ।अप॑रम्।पुन॒रिति॑॥  
त्वम्।अ॒ग्ने॒।वृ॒ष॒भः।पु॑ष्टि॒ऽवर्ध॑नः।उद्य॑तऽस्रुचे।भ॒व॒सि॒।श्र॒वाय्यः॑।यः।आऽहु॑तिम्।परि॑।वेद॑।वष॑ट्ऽकृतिम्।एक॑ऽआयुः।अग्ने॑।विशः॑।आ॒ऽविवा॑ससि॥  
त्वम्।अ॒ग्ने॒।वृ॒जि॒नऽव॑र्तनिम्।नर॑म्।सक्म॑न्।पि॒प॒र्षि॒।वि॒दथे॑।वि॒ऽच॒र्ष॒णे॒।यः।शूर॑ऽसाता।परि॑ऽतक्म्ये।धने॑।द॒भ्रेभिः॑।चि॒त्।सम्ऽऋ॑ता।हंसि॑।भूय॑सः॥  
त्वम्।तम्।अ॒ग्ने॒।अ॒मृ॒त॒ऽत्वे।उ॒त्ऽत॒मे।मर्त॑म्।द॒धा॒सि॒।श्रव॑से।दि॒वेऽदि॑वे।यः।त॒तृ॒षा॒णः।उ॒भया॑य।जन्म॑ने।मयः॑।कृ॒णोषि॑।प्रयः॑।आ।च॒।सू॒रये॑॥  
त्वम्।नः॒।अ॒ग्ने॒।स॒नये॑।धना॑नाम्।य॒शस॑म्।का॒रुम्।कृ॒णु॒हि॒।स्तवा॑नः।ऋ॒ध्याम॑।कर्म॑।अ॒पसा॑।नवे॑न।दे॒वैः।द्या॒वा॒पृ॒थि॒वी॒ इति॑।प्र।अ॒व॒त॒म्।नः॒॥  
त्वम्।नः॒।अ॒ग्ने॒।पि॒त्रोः।उ॒पऽस्थे॑।आ।दे॒वः।दे॒वेषु॑।अ॒न॒व॒द्य॒।जागृ॑विः।त॒नू॒ऽकृत्।बो॒धि॒।प्रऽम॑तिः।च॒।का॒रवे॑।त्वम्।क॒ल्या॒ण॒।वसु॑।विश्व॑म्।आ।ऊ॒पि॒षे॒॥  
त्वम्।अ॒ग्ने॒।प्रऽम॑तिः।त्वम्।पि॒ता।अ॒सि॒।नः॒।त्वम्।व॒यः॒ऽकृत्।तव॑ जा॒मयः॑।व॒यम्।सम्।त्वा॒।रायः॑।श॒तिनः॒।सम्।स॒ह॒स्रिणः॑।सु॒वीर॑म्।य॒न्ति॒।व्र॒त॒ऽपाम्।अ॒दा॒भ्य॒॥  
त्वाम्।अ॒ग्ने॒।प्र॒थ॒मम्।आ॒युम्।आ॒यवे॑।दे॒वाः।अ॒कृ॒ण्व॒न्।नहु॑षस्य।वि॒श्पति॑म्।इळा॑म्।अ॒कृ॒ण्व॒न्।मनु॑षस्य।शास॑नीम्।पि॒तुः।यत्।पु॒त्रः।मम॑कस्य।जाय॑ते॥  
त्वम्।नः॒।अ॒ग्ने॒।तव॑।दे॒व॒।पा॒युऽभिः॑।म॒घोनः॑।र॒क्ष॒।त॒न्वः॑।च॒।व॒न्द्य॒।त्रा॒ता।तो॒कस्य॑।तन॑ये।गवा॑म्।अ॒सि॒।अनि॑ऽमेषम्।रक्ष॑माणः।तव॑।व्र॒ते॥  
त्वम्।अ॒ग्ने॒।यज्य॑वे।पा॒युः।अन्त॑रः।अ॒नि॒ष॒ङ्गाय॑।च॒तुः॒ऽअ॒क्षः।इ॒ध्य॒से॒।यः।रा॒तऽह॑व्यः।अ॒वृ॒काय॑।धाय॑से।की॒रेः।चि॒त्।मन्त्र॑म्।मन॑सा।व॒नोषि॑।तम्॥  
त्वम्।अ॒ग्ने॒।उ॒रु॒ऽशंसा॑य।वा॒घते॑।स्पा॒र्हम्।यत्।रेक्णः॑।प॒र॒मम्।व॒नोषि॑।तत्।आ॒ध्रस्य॑।चि॒त्।प्रऽम॑तिः।उ॒च्य॒से॒।पि॒ता।प्र।पाक॑म्।शास्सि॑।प्र।दिशः॑।वि॒दुःऽट॑रः॥  
त्वम्।अ॒ग्ने॒।प्रय॑तऽदक्षिणम्।नर॑म्।वर्म॑ऽइव।स्यू॒तम्।परि॑।पा॒सि॒।वि॒श्वतः॑।स्वा॒दु॒ऽक्षद्मा॑।यः।व॒स॒तौ।स्यो॒न॒ऽकृत्।जी॒व॒ऽया॒जम्।यज॑ते।सः।उ॒प॒ऽमा।दि॒वः॥  
इ॒माम्।अ॒ग्ने॒।श॒रणि॑म्।मी॒मृ॒षः॒।नः॒।इ॒मम्।अध्वा॑नम्।यम्।अगा॑म।दू॒रात्।आ॒पिः।पि॒ता।प्रऽम॑तिः।सो॒म्याना॑म्।भृमिः॑।अ॒सि॒।ऋ॒षि॒ऽकृत्।मर्त्या॑नाम्॥  
म॒नु॒ष्वत्।अ॒ग्ने॒।अ॒ङ्गि॒र॒स्वत्।अ॒ङ्गि॒रः॒।य॒या॒ति॒ऽवत्।सद॑ने।पू॒र्व॒ऽवत्।शु॒चे॒।अच्छ॑।या॒हि॒।आ।व॒ह॒।दैव्य॑म्।जन॑म्।आ।सा॒द॒य॒।ब॒र्हिषि॑।यक्षि॑।च॒।प्रि॒यम्॥  
ए॒तेन॑।अ॒ग्ने॒।ब्रह्म॑णा।व॒वृ॒ध॒स्व॒।शक्ती॑।वा॒।यत्।ते॒।च॒कृ॒म।वि॒दा।वा॒।उ॒त।प्र।ने॒षि॒।अ॒भि।वस्यः॑।अ॒स्मान्।सम्।नः॒।सृ॒ज॒।सु॒ऽम॒त्या।वाज॑ऽवत्या॥  
