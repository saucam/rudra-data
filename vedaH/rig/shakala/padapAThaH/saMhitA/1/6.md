

  
यु॒ञ्जन्ति॑।ब्र॒ध्नम्।अ॒रु॒षम्।चर॑न्तम्।परि॑।त॒स्थुषः॑।रोच॑न्ते।रो॒च॒ना।दि॒वि॥  
यु॒ञ्जन्ति॑।अ॒स्य॒।काम्या॑।हरी॒ इति॑।विप॑क्षसा।रथे॑।शोणा॑।धृ॒ष्णू इति॑।नृ॒ऽवाह॑सा॥  
के॒तुम्।कृ॒ण्वन्।अ॒के॒तवे॑।पेशः॑।म॒र्याः॒।अ॒पे॒शसे॑।सम्।उ॒षत्ऽभिः॑।अ॒जा॒य॒थाः॒॥  
आत्।अह॑।स्व॒धाम्।अनु॑।पुनः॑।ग॒र्भ॒ऽत्वम् आ॒ऽई॒रि॒रे।दधा॑नाः।नाम॑।य॒ज्ञिय॑म्॥  
वी॒ळु।चि॒त्।आ॒रु॒ज॒त्नुऽभिः॑।गुहा॑।चि॒त्।इ॒न्द्र॒।वह्नि॑ऽभिः।अवि॑न्दः।उ॒स्रियाः॑।अनु॑॥  
दे॒व॒ऽयन्तः॑।यथा॑।म॒तिम्।अच्छ॑।वि॒दत्ऽव॑सुम्।गिरः॑।म॒हाम्।अ॒नू॒ष॒त॒।श्रु॒तम्॥  
इन्द्रे॑ण।सम्।हि।दृक्ष॑से।स॒म्ऽज॒ग्मा॒नः।अबि॑भ्युषा।म॒न्दू इति॑।स॒मा॒नऽव॑र्चसा॥  
अ॒न॒व॒द्यैः।अ॒भिद्यु॑ऽभिः।म॒खः।सह॑स्वत्।अ॒र्च॒ति॒।ग॒णैः।इन्द्र॑स्य।काम्यैः॑॥  
अतः॑।प॒रि॒ज्म॒न्।आ।ग॒हि॒।दि॒वः।वा॒।रो॒च॒नात्।अधि॑।सम्।अ॒स्मि॒न्।ऋ॒ञ्ज॒ते॒।गिरः॑॥  
इ॒तः।वा॒।सा॒तिम्।ईम॑हे।दि॒व।वा॒।पार्थि॑वात्।अधि॑।इन्द्र॑म्।म॒हः।वा॒।रज॑सः॥  
