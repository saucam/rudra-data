

  
का।ते॒।उप॑ऽइतिः।मन॑सः।वरा॑य।भुव॑त्।अ॒ग्ने॒।शम्ऽत॑मा।का।म॒नी॒षा।कः।वा॒।य॒ज्ञैः।परि॑।दक्ष॑म्।ते॒।आ॒प॒।केन॑।वा॒।ते॒।मन॑सा।दा॒शे॒म॒॥  
आ।इ॒हि॒।अ॒ग्ने॒।इ॒ह।होता॑।नि।सी॒द॒।अद॑ब्धः।सु।पु॒रः॒ऽए॒ता।भ॒व॒।नः॒।अव॑ताम्।त्वा॒।रोद॑सी॒ इति॑।वि॒श्व॒मि॒न्वे इति॑ वि॒श्व॒म्ऽइ॒न्वे।यज॑।म॒हे।सौ॒म॒न॒साय॑।दे॒वान्॥  
प्र।सु।विश्वा॑न्।र॒क्षसः॑।धक्षि॑।अ॒ग्ने॒।भव॑।य॒ज्ञाना॑म्।अ॒भि॒श॒स्ति॒ऽपावा॑।अथ॑।आ।व॒ह॒।सोम॑ऽपतिम्।हरि॑ऽभ्याम्।आ॒ति॒थ्यम्।अ॒स्मै॒।च॒कृ॒म॒।सु॒ऽदाव्ने॑॥  
प्र॒जाव॑ता।वच॑सा।वह्निः॑।आ॒सा।आ।च॒।हु॒वे।नि।च॒।स॒त्सि॒।इ॒ह।दे॒वैः।वेषि॑।हो॒त्रम्।उ॒त।पो॒त्रम्।य॒ज॒त्र॒।बो॒धि।प्र॒ऽय॒न्तः॒।ज॒नि॒तः॒।वसू॑नाम्॥  
यथा॑।विप्र॑स्य।मनु॑षः।ह॒विःऽभिः॑।दे॒वान्।अय॑जः।क॒विऽभिः॑।क॒विः।सन्।ए॒व।हो॒त॒रिति॑।स॒त्य॒ऽत॒र॒।त्वम्।अ॒द्य।अग्ने॑।म॒न्द्रया॑।जु॒ह्वा॑।य॒ज॒स्व॒॥  
