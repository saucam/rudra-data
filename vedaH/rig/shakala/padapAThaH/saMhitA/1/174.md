

  
त्वम्।राजा॑।इ॒न्द्र॒।ये।च॒।दे॒वाः।रक्ष॑।नॄन्।पा॒हि।अ॒सु॒र॒।त्वम्।अ॒स्मान्।त्वम्।सत्ऽप॑तिः।म॒घऽवा॑।नः॒।तरु॑त्रः।त्वम्।स॒त्यः।वस॑वानः।स॒हः॒ऽदाः॥  
दनः॑।विशः॑।इ॒न्द्र॒।मृ॒ध्रऽवा॑चः।स॒प्त।यत्।पुरः॑।शर्म॑।शार॑दीः।दर्त्।ऋ॒णोः।अ॒पः।अ॒न॒व॒द्य॒।अर्णाः॑।यूने॑।वृ॒त्रम्।पु॒रु॒ऽकुत्सा॑य।र॒न्धीः॒॥  
अज॑।वृतः॑।इ॒न्द्र॒।शूर॑ऽपत्नीः।द्याम्।च॒।येभिः॑।पु॒रु॒ऽहू॒त॒।नू॒नम्।रक्षः॑।अ॒ग्निम्।अ॒शुष॑म्।तूर्व॑याणम्।सिं॒हः।न।दमे॑।अपां॑सि।वस्तोः॑॥  
शेष॑न्।नु।ते।इ॒न्द्र॒।सस्मि॑न्।योनौ॑।प्रऽश॑स्तये।पवी॑रवस्य।म॒ह्ना।सृ॒जत्।अर्णां॑सि।अव॑।यत्।यु॒धा।गाः।तिष्ठ॑त्।हरी॒ इति॑।धृ॒ष॒ता।मृ॒ष्ट॒।वाजा॑न्॥  
वह॑।कुत्स॑म्।इ॒न्द्र॒।यस्मि॑न्।चा॒कन्।स्यू॒म॒न्यू इति॑।ऋ॒ज्रा।वात॑स्य।अस्वा॑।प्र।सूरः॑।च॒क्रम्।वृ॒ह॒ता॒त्।अ॒भीके॑।अ॒भि।स्पृधः॑।या॒सि॒ष॒त्।वज्र॑ऽबाहुः॥  
ज॒घ॒न्वान्।इ॒न्द्र॒।मि॒त्रेरू॑न्।चो॒दऽप्र॑वृद्धः।ह॒रि॒ऽवः॒।अदा॑शून्।प्र।ये।पश्य॑न्।अ॒र्य॒मण॑म्।सचा॑।आ॒योः।त्वया॑।शू॒र्ताः।वह॑मानाः।अप॑त्यम्॥  
रप॑त्।क॒विः।इ॒न्द्र॒।अ॒र्कऽसा॑तौ।क्षाम्।दा॒साय॑।उ॒प॒ऽबर्ह॑णीम्।क॒रिति॑ कः।कर॑त्।ति॒स्रः।म॒घऽवा॑।दानु॑ऽचित्राः।नि।दु॒र्यो॒णे।कुय॑वाचम्।मृ॒धि।श्रे॒त्॥  
सना॑।ता।ते॒।इ॒न्द्र॒।नव्याः॑।आ।अ॒गुः॒।सहः॑।नभः॑।अवि॑ऽरणाय।पू॒र्वीः।भि॒नत्।पुरः॑।न।भिदः॑।अदे॑वीः।न॒नमः॑।वधः॑।अदे॑वस्य।पी॒योः॥  
त्वम्।धुनिः॑।इ॒न्द्र॒।धुनि॑ऽमतीः।ऋ॒णोः।अ॒पः।सी॒राः।न।स्रव॑न्तीः।प्र।यत्।स॒मु॒द्रम्।अति॑।शू॒र॒।पर्षि॑।पा॒रय॑।तु॒र्वश॑म्।यदु॑म्।स्व॒स्ति॥  
त्वम्।अ॒स्माक॑म्।इ॒न्द्र॒।वि॒श्वध॑।स्याः॒।अ॒वृ॒कऽत॑मः।न॒रान्।नृ॒ऽपा॒ता।सः।नः॒।विश्वा॑साम्।स्पृ॒धाम्।स॒हः॒ऽदाः।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
