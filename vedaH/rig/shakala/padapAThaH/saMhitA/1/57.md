

  
प्र।मंहि॑ष्ठाय।बृ॒ह॒ते।बृ॒हत्ऽर॑ये।स॒त्यऽशु॑ष्माय।त॒वसे॑।म॒तिम्।भ॒रे॒।अ॒पाम्ऽइ॑व।प्र॒व॒णे।यस्य॑।दुः॒ऽधर॑म्।राधः॑।वि॒श्वऽआ॑यु।शव॑से।अप॑ऽवृतम्॥  
अध॑।ते॒।विश्व॑म्।अनु॑।ह॒।अ॒स॒त्।इ॒ष्टये॑।आपः॑।नि॒म्नाऽइ॑व।सव॑ना।ह॒विष्म॑तः।यत्।पर्व॑ते।न।स॒म्ऽअशी॑त।ह॒र्य॒तः।इन्द्र॑स्य।वज्रः॑।श्नथि॑ता।हि॒र॒ण्ययः॑॥  
अ॒स्मै।भी॒माय॑।नम॑सा।सम्।अ॒ध्व॒रे।उषः॑।न।शु॒भ्रे॒।आ।भ॒र॒।पनी॑यसे।यस्य॑।धाम॑।श्रव॑से।नाम॑।इ॒न्द्रि॒यम्।ज्योतिः॑।अका॑रि।ह॒रितः॑।न।अय॑से॥  
इ॒मे।ते॒।इ॒न्द्र॒।ते।व॒यम्।पु॒रु॒ऽस्तु॒त॒।ये।त्वा॒।आ॒ऽरभ्य॑।चरा॑मसि।प्र॒भु॒व॒सो॒ इति॑ प्रभुऽवसो।न॒हि।त्वत्।अ॒न्यः।गि॒र्व॒णः॒।गिरः॑।सघ॑त्।क्षो॒णीःऽइ॑व।प्रति॑।नः॒।ह॒र्य॒।तत्।वचः॑॥  
भूरि॑।ते॒।इ॒न्द्र॒।वी॒र्य॑म्।तव॑।स्म॒सि॒।अ॒स्य।स्तो॒तुः।म॒घऽव॒न्।काम॑म्।आ।पृ॒ण॒।अनु॑।ते॒।द्यौः।बृ॒ह॒ती।वी॒र्य॑म्।म॒मे॒।इ॒यम्।च॒।ते॒।पृ॒थि॒वी।ने॒मे॒।ओज॑से॥  
त्वम्।तम्।इ॒न्द्र॒।पर्व॑तम्।म॒हाम्।उ॒रुम्।वज्रे॑ण।व॒ज्रि॒न्।प॒र्व॒ऽशः।च॒क॒र्ति॒थ॒।अव॑।अ॒सृ॒जः॒।निऽवृ॑ताः।सर्त॒वै।अ॒पः।स॒त्रा।विश्व॑म्।द॒धि॒षे॒।केव॑लम्।सहः॑॥  
