

  
र॒यिः।न।चि॒त्रा।सूरः॑।न।स॒म्ऽदृक्।आयुः॑।न।प्रा॒णः।नित्यः॑।न।सू॒नुः॥  
तक्वा॑।न।भूर्णिः॑।वना॑।सै॒स॒क्ति॒।पयः॑।न।धे॒नुः।शुचिः॑।वि॒भाऽवा॑॥  
दा॒धार॑।क्षेम॑म्।ओकः॑।न।र॒ण्वः॑।यवः॑।न।प॒क्वः।जेता॑।जना॑नाम्॥  
ऋषिः॑।न।स्तुभ्वा॑।वि॒क्षु।प्र॒ऽश॒स्तः।वा॒जी।न।प्री॒तः।वयः॑।द॒धा॒ति॒॥  
दु॒रोक॑ऽशोचिः॑।क्रतुः॑।न।नित्यः॑।जा॒याऽइ॑व।योनौ॑।अर॑म्।विश्व॑स्मै॥  
चि॒त्रः।यत्।अभ्रा॑ट्।श्वे॒तः।न।वि॒क्षु।रथः॑।न।रु॒क्मी।त्वे॒षः।स॒मत्ऽसु॑॥  
सेना॑ऽइव।सृ॒ष्टा।अम॑म्।द॒धा॒ति॒।अस्तुः॑।न।दि॒द्युत्।त्वे॒षऽप्र॑तीका॥  
य॒मः।ह॒।जा॒तः।य॒मः।जनि॑ऽत्वम्।जा॒रः।क॒नीना॑म्।पतिः॑।जनी॑नाम्॥  
तम्।वः॒।च॒राथा॑।व॒यम्।व॒स॒त्या अस्त॑म्।न।गावः॑।नक्ष॑न्ते।इ॒द्धम्॥  
सिन्धुः॒।न।क्षोदः॑।प्र।नीचीः॑।ऐ॒नो॒त्।नव॑न्ते।गावः॑।स्वः॑।दृशी॑के॥  
