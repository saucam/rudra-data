

  
ए॒षः।प्र।पू॒र्वीः।अव॑।तस्य॑।च॒म्रिषः॑।अत्यः॑।न।योषा॑म्।उत्।अ॒यं॒स्त॒।भु॒र्वणिः॑।दक्ष॑म्।म॒हे।पा॒य॒य॒ते॒।हि॒र॒ण्ययम्।रथ॑म्।आ॒ऽवृत्य॑।हरि॑ऽयोगम्।ऋभ्व॑सम्॥  
तम्।गू॒र्तयः॑।ने॒म॒न्ऽइषः॑।परी॑णसः।स॒मु॒द्रम्।न।स॒म्ऽचर॑णे।स॒नि॒ष्यवः॑।पति॑म्।दक्ष॑स्य।वि॒दथ॑स्य।नु।सहाः।गि॒रिम्।न।वे॒नाः।अधि॑।रो॒ह॒।तेज॑सा॥  
सः।तु॒र्वणिः॑।म॒हान्।अ॒रे॒णु।पौंस्ये॑।गि॒रेः।भृ॒ष्टिः।न।भ्रा॒ज॒ते॒।तु॒जा।शवः॑।येन॑।शुष्ण॑म्।मा॒यिन॑म्।आ॒य॒सः।मदे॑।दु॒ध्रः।आ॒भूषु॑।रा॒मय॑त्।नि।दाम॑नि॥  
दे॒वी।यदि॑।तवि॑षी।त्वाऽवृ॑धा।ऊ॒तये॑।इन्द्र॑म्।सिष॑क्ति।उ॒षस॑म्।न।सूर्यः॑।यः।धृ॒ष्णुना॑।शव॑सा।बाध॑ते।तमः॑।इय॑र्ति।रे॒णुम्।बृ॒हत्।अ॒र्ह॒रि॒ऽस्वनिः॑॥  
वि।यत्।ति॒रः।ध॒रुण॑म्।अच्यु॑तम्।रजः॑।अति॑स्थिपः।दि॒वः।आता॑सु।ब॒र्हणा॑।स्वः॑ऽमीळ्हे।यत्।मदे॑।इ॒न्द्र॒।हर्ष्या॑।अह॑न्।वृ॒त्रम्।निः।अ॒पाम्।औ॒ब्जः॒।अ॒र्ण॒वम्॥  
त्वम्।दि॒वः।ध॒रुण॑म्।धि॒षे॒।ओज॑सा।पृ॒थि॒व्याः।इ॒न्द्र॒।सद॑नेषु।माहि॑नः।त्वम्।सु॒तस्य॑।मदे॑।अ॒रि॒णाः॒।अ॒पः।वि।वृ॒त्रस्य॑।स॒मया॑।पा॒ष्या॑।अ॒रु॒जः॒॥  
