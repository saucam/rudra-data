

  
अम॑न्दान्।सोमा॑न्।प्र।भ॒रे॒।म॒नी॒षा सिन्धौ॑।अधि॑।क्षि॒य॒तः।भा॒व्यस्य॑।यः।मे॒।स॒हस्र॑म्।अमि॑मीत।स॒वान्।अ॒तूर्तः॑।राजा॑।श्रवः॑।इ॒च्छमा॑नः॥  
श॒तम्।राज्ञः॑।नाध॑मानस्य।नि॒ष्कान्।श॒तम्।अश्वा॑न्।प्रऽय॑तान्।स॒द्यः।आद॑म्।श॒तम्।क॒क्षीवा॑न्।असु॑रस्य।गोना॑म्।दि॒वि।श्रवः॑।अ॒जर॑म्।आ।त॒ता॒न॒॥  
उप॑।मा॒।श्या॒वाः।स्व॒नये॑न।द॒त्ताः।व॒धूऽम॑न्तः।दश॑।रथा॑सः।अ॒स्थुः॒।ष॒ष्टिः।स॒हस्र॑म्।अनु॑।गव्य॑म्।आ।अ॒गा॒त्।सन॑त्।क॒क्षीवा॑न्।अ॒भि॒ऽपि॒त्वे।अह्ना॑म्॥  
च॒त्वा॒रिं॒शत्।दश॑ऽरथस्य।शोणाः॑।स॒हस्र॑स्य।अग्रे॑।श्रेणि॑म्।न॒य॒न्ति॒।म॒द॒ऽच्युतः॑।कृ॒श॒नऽव॑तः।अत्या॑न्।क॒क्षीव॑न्तः।उत्।अ॒मृ॒क्ष॒न्त॒।प॒ज्राः॥  
पूर्वा॑म्।अनु॑।प्रऽय॑तिम्।आ।द॒दे॒।वः॒।त्रीन्।यु॒क्तान्।अ॒ष्टौ।अ॒रिऽधा॑यसः।गाः।सु॒ऽबन्ध॑वः।ये।वि॒श्याः॑ऽइव।व्राः।अन॑स्वन्तः।श्रवः॑।ऐष॑न्त।प॒ज्राः॥  
आऽग॑धिता।परि॑ऽगधिता।या।क॒शी॒काऽइ॑व।जङ्ग॑हे।ददा॑ति।मह्य॑म्।यादु॑री।याशू॑नाम्।भो॒ज्या॑।श॒ता॥  
उप॑ऽउप।मे॒।परा॑।मृ॒श॒।मा।मे॒।द॒भ्राणि॑।म॒न्य॒थाः॒।सर्वा॑।अ॒हम्।अ॒स्मि॒।रो॒म॒शा।ग॒न्धारी॑णाम्ऽइव।अ॒वि॒का॥  
