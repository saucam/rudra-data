

  
ते इति॑।हि।द्यावा॑पृथि॒वी इति॑।वि॒श्वऽश॑म्भुवा।ऋ॒तव॑री॒ इत्यृ॒तऽव॑री।रज॑सः।धा॒र॒यत्क॑वी॒ इति॑ धा॒र॒यत्ऽक॑वी।सु॒जन्म॑नी॒ इति॑ सु॒ऽजन्म॑नी।धि॒षणे॒ इति॑।अ॒न्तः।ई॒य॒ते॒।दे॒वः।दे॒वी इति॑।धर्म॑णा।सूर्यः॑।शुचिः॑॥  
उ॒रु॒ऽव्यच॑सा।म॒हिनी॒ इति॑।अ॒स॒श्चता॑।पि॒ता।मा॒ता।च॒।भुव॑नानि।र॒क्ष॒तः॒।सु॒धृष्ट॑मे॒ इति॑ सु॒ऽधृष्ट॑मे।वपु॒ष्ये॒३॒॑ इति॑।न।रोद॑सी॒ इति॑।पि॒ता।यत्।सी॒म्।अ॒भि।रू॒पैः।अवा॑सयत्॥  
सः।वह्निः॑।पु॒त्रः।पि॒त्रोः।प॒वित्र॑ऽवान्।पु॒नाति॑।धीरः॑।भुव॑नानि।मा॒यया॑।धे॒नुम्।च॒।पृश्नि॑म्।वृ॒ष॒भम्।सु॒ऽरेत॑सम्।वि॒श्वाहा॑।शु॒क्रम्।पयः॑।अ॒स्य॒।धु॒क्ष॒त॒॥  
अ॒यम्।दे॒वाना॑म्।अ॒पसा॑म्।अ॒पःऽत॑मः।यः।ज॒जान॑।रोद॑सी॒ इति॑।वि॒श्वऽश॑म्भुवा।वि।यः।म॒मे।रज॑सी॒ इति॑।सु॒क्र॒तु॒ऽयया॑।अ॒जरे॑भिः।स्कम्भ॑नेभिः।सम्।आ॒नृचे॥  
ते।नः॒।गृ॒णा॒ने इति॑।म॒हि॒नी॒ इति॑।महि॑।श्रवः॑।क्ष॒त्रम्।द्या॒वा॒पृ॒थि॒वी॒ इति॑।धा॒स॒थः॒।बृ॒हत्।येन॑।अ॒भि।कृ॒ष्टीः।त॒तना॑म।वि॒श्वहा॑।प॒नाय्य॑म्।ओजः॑।अ॒स्मे इति॑।सम्।इ॒न्व॒त॒म्॥  
