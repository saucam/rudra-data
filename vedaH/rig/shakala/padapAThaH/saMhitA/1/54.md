

  
मा।नः॒।अ॒स्मिन्।म॒घ॒व॒न्।पृ॒त्ऽसु।अंह॑सि।न॒हि।ते॒।अन्तः॑।शव॑सः।प॒रि॒ऽनशे॑।अक्र॑न्दयः।न॒द्यः॑।रोरु॑वत्।वना॑।क॒था।न।क्षो॒णीः।भि॒यसा॑।सम्।आ॒र॒त॒॥  
अर्च॑।श॒क्राय॑।शा॒किने॑।शची॑ऽवते।शृ॒ण्वन्त॑म्।इन्द्र॑म्।म॒हय॑न्।अ॒भि।स्तु॒हि॒।यः।धृ॒ष्णुना॑।शव॑सा।रोद॑सी॒ इति॑।उ॒भे इति॑।वृषा॑।वृ॒ष॒ऽत्वा।वृ॒ष॒भः।नि॒ऽऋ॒ञ्जते॑॥  
अर्च॑।दि॒वे।बृ॒ह॒ते।शू॒ष्य॑म्।वचः॑।स्वऽक्ष॑त्रम्।यस्य॑।धृ॒ष॒तः।धृ॒षत्।मनः॑।बृ॒हत्ऽश्र॑वाः।असु॑रः।ब॒र्हणा॑।कृ॒तः।पु॒रः।हरि॑ऽभ्याम्।वृ॒ष॒भः।रथः॑।हि।सः॥  
त्वम्।दि॒वः।बृ॒ह॒तः।सानु॑।को॒प॒यः॒।अव॑।त्मना॑।धृ॒ष॒ता।शम्ब॑रम्।भि॒न॒त्।यत्।मा॒यिनः॑।व्र॒न्दिनः॑।म॒न्दिना॑।धृ॒षत्।शि॒ताम्।गभ॑स्तिम्।अ॒शनि॑म्।पृ॒त॒न्यसि॑॥  
नि।यत्।वृ॒णक्षि॑।श्व॒स॒नस्य॑।मू॒र्धनि॑।शुष्ण॑स्य।चि॒त्।व्र॒न्दिनः॑।रोरु॑वत्।वना॑।प्रा॒चीने॑न।मन॑सा।ब॒र्हणा॑ऽवता।यत्।अ॒द्य।चि॒त्।कृ॒णवः॑।कः।त्वा॒।परि॑॥  
त्वम्।आ॒वि॒थ॒।नर्य॑म्।तु॒र्वश॑म्।यदु॑म्।त्वम्।तु॒र्वीति॑म्।व॒य्य॑म्।श॒त॒क्र॒तो॒ इति॑ शतऽक्रतो।त्वम्।रथ॑म्।एत॑शम्।कृत्व्ये॑।धने॑।त्वम्।पुरः॑।न॒व॒तिम्।द॒म्भ॒यः॒।नव॑॥  
सः।घ॒।राजा॑।सत्ऽप॑तिः।शू॒शु॒व॒त्।जनः॑।रा॒तऽह॑व्यः।प्रति॑।यः।शास॑म्।इन्व॑ति।उ॒क्था।वा॒।यः।अ॒भि॒ऽगृ॒णाति॑।राध॑सा।दानुः॑।अ॒स्मै॒।उप॑रा।पि॒न्व॒ते॒।दि॒वः॥  
अस॑मम्।क्ष॒त्रम्।अस॑मा।म॒नी॒षा।प्र।सो॒म॒ऽपाः।अप॑सा।स॒न्तु॒।नेमे॑।ये।ते॒।इ॒न्द्र॒।द॒दुषः॑।व॒र्धय॑न्ति।महि॑।क्ष॒त्रम्।स्थवि॑रम्।वृष्ण्य॑म्।च॒॥  
तुभ्य॑।इत्।ए॒ते।ब॒हु॒लाः।अद्रि॑ऽदुग्धाः।च॒मू॒ऽसदः॑।च॒म॒साः।इ॒न्द्र॒ऽपानाः॑।वि।अ॒श्नु॒हि॒।त॒र्पय॑।काम॑म्।ए॒षा॒म्।अथ॑।मनः॑।व॒सु॒ऽदेया॑य।कृ॒ष्व॒॥  
अ॒पाम्।अ॒ति॒ष्ठ॒त्।ध॒रुण॑ऽह्वरम्।तमः।अ॒न्तः।वृ॒त्रस्य॑।ज॒ठरे॑षु।पर्व॑तः।अ॒भि।ई॒म्।इन्द्रः॑।न॒द्यः॑।व॒व्रिणा॑।हि॒ताः।विश्वाः॑।अ॒नु॒ऽस्थाः।प्र॒व॒णेषु॑।जि॒घ्न॒ते॒॥  
सः।शेऽवृ॑धम्।अधि॑।धाः॒।द्यु॒म्नम्।अ॒स्मे इति॑।महि॑।क्ष॒त्रम्।ज॒ना॒षाट्।इ॒न्द्र॒।तव्य॑म्।रक्ष॑।च॒।नः॒।म॒घोनः॑।पा॒हि।सू॒रीन्।रा॒ये।च॒।नः॒।सु॒ऽअ॒प॒त्यै।इ॒षे।धाः॒॥  
