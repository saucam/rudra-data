

  
मध्वः॑।सोम॑स्य।अ॒श्वि॒ना॒।मदा॑य।प्र॒त्नः।होता॑।आ।वि॒वा॒स॒ते॒।वा॒म्।ब॒र्हिष्म॑ती।रा॒तिः।विऽश्रि॑ता।गीः।इ॒षा।या॒त॒म्।ना॒स॒त्या॒।उप॑।वाजैः॑॥  
यः।वा॒म्।अ॒श्वि॒ना॒।मन॑सः।जवी॑यान्।रथः॑।सु॒ऽअश्वः॑।विशः॑।आ॒ऽजिगा॑ति।येन॑।गच्छ॑थः।सु॒ऽकृतः॑।दु॒रो॒णम्।तेन॑।न॒रा॒।व॒र्तिः।अ॒स्मभ्य॑म्।या॒त॒म्॥  
ऋषि॑म्।न॒रौ॒।अंह॑सः।पाञ्च॑ऽजन्यम्।ऋ॒बीसा॑त्।अत्रि॑म्।मु॒ञ्च॒थः॒।ग॒णेन॑।मि॒नन्ता॑।दस्योः॑।अशि॑वस्य।मा॒याः।अ॒नु॒ऽपू॒र्वम्।वृ॒ष॒णा॒।चो॒दय॑न्ता॥  
अश्व॑म्।न।गू॒ळ्हम्।अ॒श्वि॒ना॒।दुः॒ऽएवैः॑।ऋषि॑म्।न॒रा॒।वृ॒ष॒णा॒।रे॒भम्।अ॒प्ऽसु।सम्।तम्।रि॒णी॒थः॒।विऽप्रु॑तम्।दंसः॑ऽभिः।न।वा॒म्।जू॒र्य॒न्ति॒।पू॒र्व्या।कृ॒तानि॑॥  
सु॒षु॒प्वांस॑म्।न।निःऽऋ॑तेः।उ॒पऽस्थे॑।सूर्य॑म्।न।द॒स्रा॒।तम॑सि।क्षि॒यन्त॑म्।शु॒भे।रु॒क्मम्।न।द॒र्श॒तम्।निऽखा॑तम्।उत्।ऊ॒प॒थुः॒।अ॒श्वि॒ना॒।वन्द॑नाय॥  
तत्।वा॒म्।न॒रा॒।शंस्य॑म्।प॒ज्रि॒येण॑।क॒क्षीव॑ता।ना॒स॒त्या॒।परि॑ज्मन्।श॒फात्।अश्व॑स्य।वा॒जिनः॑।जना॑य।श॒तम्।कु॒म्भान्।अ॒सि॒ञ्च॒त॒म्।मधू॑नाम्॥  
यु॒वम्।न॒रा॒।स्तु॒व॒ते।कृ॒ष्णि॒याय॑।वि॒ष्णा॒प्व॑म्।द॒द॒थुः॒।विश्व॑काय।घोषा॑यै।चि॒त्।पि॒तृ॒ऽसदे॑।दु॒रो॒णे।पति॑म्।जूर्य॑न्त्यै।अ॒श्वि॒नौ॒।अ॒द॒त्त॒म्॥  
यु॒वम्।श्यावा॑य।रुश॑तीम्।अ॒द॒त्त॒म्।म॒हः।क्षो॒णस्य॑।अ॒श्वि॒ना॒।कण्वा॑य।प्र॒ऽवाच्य॑म्।तत्।वृ॒ष॒णा॒।कृ॒तम्।वाम्।यत्।ना॒र्स॒दाय॑।श्रवः॑।अ॒धि॒ऽअध॑त्तम्॥  
पु॒रु।वर्पां॑सि।अ॒श्वि॒ना॒।दधा॑ना।नि।पे॒दवे॑।ऊ॒ह॒थुः॒।आ॒शुम्।अश्व॑म्।स॒ह॒स्र॒ऽसाम्।वा॒जिन॑म्।अप्र॑तिऽइतम्।अ॒हि॒ऽहन॑म्।श्र॒व॒स्य॑म्।तरु॑त्रम्॥  
ए॒तानि॑।वा॒म्।श्र॒व॒स्या॑।सु॒दा॒नू॒ इति॑ सुऽदानू।ब्रह्म॑।आ॒ङ्गू॒षम्।सद॑नम्।रोद॑स्योः।यत्।वा॒म्।प॒ज्रासः॑।अ॒श्वि॒ना॒।हव॑न्ते।य॒तम्।इ॒षा।च॒।वि॒दुषे॑।च॒।वाज॑म्॥  
सू॒नोः।माने॑न।अ॒श्वि॒ना॒।गृ॒णा॒ना।वाज॑म्।विप्रा॑य।भु॒र॒णा॒।रद॑न्ता।अ॒गस्त्ये॑।ब्रह्म॑णा।व॒वृ॒धा॒ना।सम्।वि॒श्पला॑म्।ना॒स॒त्या॒।अ॒र्ण्त्म्॥  
कुह॑।यान्ता॑।सु॒ऽस्तु॒तिम्।का॒व्यस्य॑।दिवः॑।न॒पा॒ता॒।वृ॒ष॒णा॒।श॒यु॒ऽत्रा।हिर॑ण्यस्यऽइव।क॒लश॑म्।निऽखा॑तम्।उत्।ऊ॒प॒थुः॒।द॒श॒मे।अ॒श्वि॒ना॒।अह॑न्॥  
यु॒वम्।च्यवा॑नम्।अ॒श्वि॒ना॒।जर॑न्तम्।पुनः॑।युवा॑नम्।च॒क्र॒थुः॒।शची॑भिः।यु॒वोः।रथ॑म्।दु॒हि॒ता।सूर्य॑स्य।स॒ह।श्रि॒या।ना॒स॒त्या॒।अ॒वृ॒णी॒त॒॥  
यु॒वम्।तुग्रा॑य।पू॒र्व्येभिः॑।एवैः॑।पु॒नः॒ऽम॒न्यौ।अ॒भ॒व॒त॒म्।यु॒वा॒ना॒।यु॒वम्।भु॒ज्युम्।अर्ण॑सः।निः।स॒मु॒द्रात्।विऽभिः॑।ऊ॒ह॒थुः॒।ऋ॒ज्रेभिः॑।अश्वैः॑॥  
अजो॑हवीत्।अ॒श्वि॒ना॒।तौ॒ग्र्यः।वा॒म्।प्रऽऊ॑ळ्हः।स॒मु॒द्रम्।अ॒व्य॒थिः।ज॒ग॒न्वान्।निः।तम्।ऊ॒ह॒थुः॒।सु॒ऽयुजा॑।रथे॑न।मनः॑ऽजवसा।वृ॒ष॒णा॒।स्व॒स्ति॥  
अजो॑हवीत्।अ॒श्वि॒ना॒।वर्ति॑का।वा॒म्।आ॒स्नः।यत्।सी॒म्।अमु॑ञ्चतम्।वृक॑स्य।वि।ज॒युषा॑।य॒य॒थुः॒।सानु॑।अद्रेः॑।जा॒तम्।वि॒ष्वाचः॑।अ॒ह॒त॒म्।वि॒षेण॑॥  
श॒तम्।मे॒षान्।वृ॒क्ये॑।म॒म॒हा॒नम्।तमः॑।प्रऽणी॑तम्।अशि॑वेन।पि॒त्रा।आ।अ॒क्षी इति॑।ऋ॒ज्रऽअ॑श्वे।अ॒श्वि॒नौ॒।अ॒ध॒त्त॒म्।ज्योतिः॑।अ॒न्धाय॑।च॒क्र॒थुः॒।वि॒ऽचक्षे॑॥  
शु॒नम्।अ॒न्धाय॑।भर॑म्।अ॒ह्व॒य॒त्।सा।वृ॒कीः।अ॒श्वि॒ना॒।वृ॒ष॒णा॒।नरा॑।इति॑।जा॒रः।क॒नीनः॑ऽइव।च॒क्ष॒दा॒नः।ऋ॒ज्रऽअ॑श्वः।श॒तम्।एक॑म्।च॒।मे॒षान्॥  
म॒ही।वा॒म्।ऊ॒तिः।अ॒श्वि॒ना॒।म॒यः॒ऽभूः।उ॒त।स्रा॒मम्।धि॒ष्ण्या॒।सम्।रि॒णी॒थः॒।अथ॑।यु॒वाम्।इत्।अ॒ह्व॒य॒त्।पुर॑म्ऽधिः।आ।अ॒ग॒च्छ॒त॒म्।सी॒म्।वृ॒ष॒णौ॒।अवः॑ऽभिः॥  
अधे॑नुम्।द॒स्रा।स्त॒र्य॑म्।विऽस॑क्ताम्।अपि॑न्वतम्।श॒यवे॑।अ॒श्वि॒ना॒।गाम्।यु॒वम्।शची॑भिः।वि॒ऽम॒दाय॑।जा॒याम्।नि।ऊ॒ह॒थुः॒।पु॒रु॒ऽमि॒त्रस्य॑।योषा॑म्॥  
यव॑म्।वृके॑ण।अ॒श्वि॒न॒।वप॑न्ता।इष॑म्।दु॒हन्ता॑।मनु॑षाय।द॒स्रा॒।अ॒भि।दस्यु॑म्।बकु॑रेण।धम॑न्ता।उ॒रु।ज्योतिः॑।च॒क्र॒थुः॒।आर्या॑य॥  
आ॒थ॒र्व॑णाय।अ॒श्वि॒ना॒।द॒धी॒चे।अश्व्य॑म्।शिरः॑।प्रति॑।ऐ॒र॒य॒त॒म्।सः।वा॒म्।मधु॑।प्र।वो॒च॒त्।ऋ॒त॒ऽयन्।त्वा॒ष्ट्रम्।यत्।द॒स्रौ॒।अ॒पि॒ऽक॒क्ष्य॑म्।वा॒म्॥  
सदा॑।क॒वी॒ इति॑।सु॒ऽम॒तिम्।आ।च॒के॒।वा॒म्।विश्वाः॑।धियः॑।अ॒श्वि॒ना॒।प्र।अ॒व॒त॒म्।मे॒।अ॒स्मे इति॑।र॒यिम्।ना॒स॒त्या॒ बृ॒हन्त॑म्।अ॒प॒त्य॒ऽसाच॑म्।श्रुत्य॑म्।र॒रा॒था॒म्॥  
हिर॑ण्यऽहस्तम्।च॒श्वि॒ना॒।ररा॑णा।पु॒त्रम्।न॒रा॒।व॒ध्रि॒ऽम॒त्याः।अ॒द॒त्त॒म्।त्रिधा॑।ह॒।श्याव॑म्।अ॒श्वि॒ना॒।विऽक॑स्तम्।उत्।जी॒वसे॑।ऐ॒र॒य॒त॒म्।सु॒दा॒नू॒ इति॑ सुऽदानू॥  
ए॒तानि॑।वा॒म्।अ॒श्वि॒ना॒।वी॒र्या॑णि।प्र।पू॒र्व्याणि॑।आ॒यवः॑।अ॒वो॒च॒न्।ब्रह्म॑।कृ॒ण्वन्तः॑।वृ॒ष॒णा॒।यु॒वऽभ्या॑म्।सु॒ऽवीरा॑सः।वि॒दथ॑म्।आ।व॒दे॒म॒॥  
