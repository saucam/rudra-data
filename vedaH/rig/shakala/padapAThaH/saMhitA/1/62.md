

  
प्र।म॒न्म॒हे॒।श॒व॒सा॒नाय॑।शू॒षम्।आ॒ङ्गू॒षम्।गिर्व॑णसे।अ॒ङ्गि॒र॒स्वत्।सु॒वृ॒क्तिऽभिः॑।स्तु॒व॒ते।ऋ॒ग्मि॒याय॑।अर्चा॑म अ॒र्कम्।नरे॑।विऽश्रु॑ताय॥  
प्र।वः॒।म॒हे।महि॑।नमः॑।भ॒र॒ध्व॒म्।आ॒ङ्गू॒ष्य॑म्।श॒व॒सा॒नाय॑।साम॑।येन॑।नः॒।पूर्वे॑।पि॒तरः॑।प॒द॒ऽज्ञाः।अर्च॑न्तः।अङ्गि॑रसः।गाः।अवि॑न्दन्॥  
इन्द्र॑स्य।अङ्गि॑रसाम्।च॒।इ॒ष्टौ।वि॒दत्।स॒रमा॑।तन॑याय।धा॒सिम्।बृह॒स्पतिः॑।भि॒नत्।अद्रि॑म्।वि॒दत्।गाः।सम्।उ॒स्रिया॑भिः।वा॒व॒श॒न्त॒।नरः॑॥  
सः।सु॒ऽस्तुभा॑।सः।स्तु॒भा।स॒प्त।विप्रैः॑।स्व॒रेण॑।अद्रि॑म्।स्व॒र्यः॑।नव॑ऽग्वैः।स॒र॒ण्युऽभिः॑।फ॒लि॒ऽगम्।इ॒न्द्र॒।श॒क्र॒।व॒लम्।रवे॑ण।दश॑ऽग्वैः॥  
गृ॒णा॒नः।अङ्गि॑रःऽभिः।द॒स्म॒।वि।वः॒।उ॒षसा॑।सूर्ये॑ण।गोभिः॑।अन्धः॑।वि।भूम्याः॑।अ॒प्र॒थ॒यः॒।इ॒न्द्र॒।सानु॑।दि॒वः।रजः॑।उप॑रम्।अ॒स्त॒भा॒यः॒॥  
तत्।ऊँ॒ इति॑।प्रय॑क्षऽतमम्।अ॒स्य॒।कर्म॑।द॒स्मस्य॑।चारु॑ऽतमम्।अ॒स्ति॒।दंसः॑।उ॒प॒ऽह्व॒रे।यत्।उप॑राः।अपि॑न्वत्।मधु॑ऽअर्णसः।न॒द्यः॑।चत॑स्रः॥  
द्वि॒ता।वि।व॒व्रे॒।स॒ऽनजा॑।सनी॑ळे॒ इति॒ सऽनी॑ळे।अ॒यास्यः॑।स्तव॑मानेभिः।अ॒र्कैः।भगः॑।न।मेने॒ इति॑।प॒र॒मे।विऽओ॑मन्।अधा॑रयत्।रोद॑सी॒ इति॑।सु॒ऽदंसाः॑॥  
स॒नात्।दिव॑म्।परि॑।भूम॑।विरू॑पे॒ इति॒ विऽरू॑पे।पु॒नः॒ऽभुवा॑।यु॒व॒ती इति॑।स्वेभिः॑।एवैः॑।कृ॒ष्णेभिः॑।अ॒क्ता।उ॒षाः।रुश॑त्ऽभिः।वपुः॑ऽभिः।आ।च॒र॒तः॒।अ॒न्याऽअ॑न्या॥  
सने॑मि।स॒ख्यम्।सु॒ऽअ॒प॒स्यमा॑नः।सू॒नुः।दा॒धा॒र॒।शव॑सा।सु॒ऽदंसाः॑।आ॒मासु॑।चि॒त्।द॒धि॒षे॒।प॒क्वम्।अ॒न्तरिति॑।पयः॑।कृ॒ष्णासु॑।रुश॑त्।रोहि॑णीषु॥  
स॒नात्।सऽनी॑ळाः।अ॒वनीः॑।अ॒वा॒ताः।व्र॒ता।र॒क्ष॒न्ते॒।अ॒मृताः॑।सहः॑ऽभिः।पु॒रु।स॒हस्रा॑।जन॑यः।न।पत्नीः॑।दु॒व॒स्यन्ति॑।स्वसा॑रः।अह्र॑याणम्॥  
स॒ना॒ऽयुवः॑।नम॑सा।नव्यः॑।अ॒र्कैः।व॒सु॒ऽयवः॑।म॒तयः॑।द॒स्म॒।द॒द्रुः॒।पति॑म्।न।पत्नीः॑।उ॒श॒तीः।उ॒शन्त॑म्।स्पृ॒शन्ति॑।त्वा॒।श॒व॒सा॒ऽव॒न्।म॒नी॒षाः॥  
स॒नात्।ए॒व।तव॑।रायः॑।गभ॑स्तौ।न।क्षीय॑न्ते।न।उप॑।द॒स्य॒न्ति॒।द॒स्म॒।द्यु॒मान्।अ॒सि॒।क्रतु॑ऽमान्।इ॒न्द्र॒।धीरः॑ शिक्ष॑।श॒ची॒ऽवः॒।तव॑।नः॒।शची॑भिः॥  
स॒ना॒य॒ते।गोत॑मः।इ॒न्द्र॒।नव्य॑म्।अत॑क्षत्।ब्रह्म॑।ह॒रि॒ऽयोज॑नाय।सु॒ऽनी॒थाय॑।नः॒।श॒व॒सा॒न॒।नो॒धाः।प्रा॒तः।म॒क्षु।धि॒याऽव॑सुः।ज॒ग॒म्या॒त्॥  
