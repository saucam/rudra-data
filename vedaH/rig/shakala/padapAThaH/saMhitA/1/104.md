

  
योनिः॑।ते॒।इ॒न्द्र॒।नि॒ऽसदे॑।अ॒का॒रि॒।तम्।आ।नि।सी॒द॒।स्वा॒नः।न।अर्वा॑।वि॒ऽमुच्य॑।वयः॑।अ॒व॒ऽसाय।अश्वा॑न्।दो॒षा।वस्तोः॑।वही॑यसः।प्र॒ऽपि॒त्वे॥  
ओ इति॑।त्ये।नरः॑।इन्द्र॑म्।ऊ॒तये॑।गुः॒।नु।चि॒त्।तान्।स॒द्यः।अध्व॑नः।ज॒ग॒म्या॒त्।दे॒वासः॑।म॒न्युम्।दास॑स्य।श्च॒म्न॒न्।ते।नः॒।आ।व॒क्ष॒न्।सु॒ऽवि॒ताय।वर्ण॑म्॥  
अव॑।त्मना॑।भ॒र॒ते॒।केत॑ऽवेदाः।अव॑।त्मना॑।भ॒र॒ते॒।फेन॑म्।उ॒दन्।क्षी॒रेण॑।स्ना॒तः॒।कुय॑वस्य।योषे॒ इति॑।ह॒ते इति॑।ते इति॑।स्या॒ता॒म्।प्र॒व॒णे।शिफा॑याः॥  
यु॒योप॑।नाभिः॑।उप॑रस्य।आ॒योः।प्र।पूर्वा॑भिः।ति॒र॒ते॒।राष्टि॑।शूरः॑।अ॒ञ्ज॒सी।कु॒लि॒शी।वी॒रऽप॑त्नी।पयः॑।हि॒न्वा॒नाः।उ॒दऽभिः॑।भ॒र॒न्ते॒॥  
प्रति॑।यत्।स्या।नीथा॑।अद॑र्शि।दस्योः॑।ओकः॑।न।अच्छ॑।सद॑नम्।जा॒न॒ती।गा॒त्।अध॑।स्म॒।नः॒।म॒घ॒ऽवन्।च॒र्कृ॒तात्।इत्।मा।नः॒।म॒घाऽइ॑व।नि॒ष्ष॒पी।परा॑।दाः॒॥  
सः।त्वम्।नः॒।इ॒न्द्र॒।सूर्ये॑।सः।अ॒प्ऽसु।अ॒ना॒गाः॒ऽत्वे।आ।भ॒ज॒।जी॒व॒ऽशं॒से।मा।अन्त॑राम्।भुज॑म्।आ।रि॒रि॒षः॒।नः॒।श्रद्धि॑तम्।ते॒।म॒ह॒ते।इ॒न्द्रि॒याय॑॥  
अध॑।म॒न्ये॒।श्रत्।ते॒।अ॒स्मै॒।अ॒धा॒यि॒।वृषा॑।चो॒द॒स्व॒।म॒ह॒ते।धना॑य।मा।नः॒।अकृ॑ते।पु॒रु॒ऽहू॒त॒।योनौ॑।इन्द्र॑।क्षुध्य॑त्ऽभ्यः।वयः॑।आ॒ऽसु॒तिम्।दाः॒॥  
मा।नः॒।व॒धीः॒।इ॒न्द्र॒।मा।परा॑।दाः॒।मा।नः॒।प्रि॒या।भोज॑नानि।प्र।मो॒षीः॒।आ॒ण्डा।मा।नः॒।म॒घ॒ऽव॒न्।श॒क्र॒।निः।भे॒त्।मा।नः॒।पात्रा॑।भे॒त्।स॒हऽजा॑नुषाणि॥  
अ॒र्वाङ्।आ।इ॒हि॒।सोम॑ऽकामम्।त्वा॒।आ॒हुः॒।अ॒यम्।सु॒तः।तस्य॑।पि॒ब॒।मदा॑य।उ॒रु॒ऽव्यचाः॑।ज॒ठरे॑।आ।वृ॒ष॒स्व॒।पि॒ताऽइ॑व।नः॒।शृ॒णु॒हि॒।हू॒यमा॑नः॥  
