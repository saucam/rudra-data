

  
अ॒यम्।दे॒वाय॑।जन्म॑ने।स्तोमः॑।विप्रे॑भिः।आ॒स॒या।अका॑रि।र॒त्न॒ऽधात॑मः॥  
ये।इन्द्रा॑य।व॒चः॒ऽयुजा॑।त॒त॒क्षुः।मन॑सा।हरी॒ इति॑।शमा॑ईभिः।य॒ज्ञम्।आ॒श॒त॒॥  
तक्ष॑न्।नास॑त्याभ्याम्।परि॑ऽज्मानम्।सु॒ऽखम्।रथ॑म्।तक्ष॑न्।धे॒नुम्।स॒बः॒ऽदुघा॑म्॥  
युवा॑ना।पि॒तरा॑।पुन॒रिति॑।स॒त्यऽम॑न्त्राः।ऋ॒जू॒ऽयवः॑।ऋ॒भवः॑।वि॒ष्टी।अ॒क्र॒त॒॥  
सम्।वः॒।मदा॑सः।अ॒ग्म॒त॒।इन्द्रे॑ण।च॒।म॒रुत्व॑ता।आ॒दि॒त्येभिः॑।च॒।राज॑ऽभिः॥  
उ॒त।त्यम्।च॒म॒सम्।नव॑म्।त्वष्टुः॑।दे॒वस्य॑।निःऽकृ॑तम्।अक॑र्त।च॒तुरः॑।पुन॒रिति॑॥  
ते।नः॒।रत्ना॑नि।ध॒त्त॒न॒।त्रिः।आ।साप्ता॑नि।सु॒न्व॒ते।एक॑म्ऽएकम्।सु॒श॒स्तिऽभिः॑॥  
अधा॑रयन्त।वह्न॑यः।अभ॑जन्त।सु॒ऽकृ॒त्यया॑।भा॒गम्।दे॒वेषु॑।य॒ज्ञिय॑म्॥  
