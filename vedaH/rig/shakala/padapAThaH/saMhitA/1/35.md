

  
ह्वया॑मि।अ॒ग्निम्।प्र॒थ॒मम्।स्व॒स्तये।ह्वया॑मि।मि॒त्रावरु॑णौ।इ॒ह।अव॑से।ह्वया॑मि।रात्री॑म्।जग॑तः।नि॒वेश॑नीम्।ह्वया॑मि।दे॒वम्।स॒वि॒तार॑म्।ऊ॒तये॑॥  
आ।कृ॒ष्णेन॑।रज॑सा।वर्त॑मानः।नि॒ऽवे॒शय॑न्।अ॒मृत॑म्।मर्त्य॑म्।च॒।हि॒र॒ण्यये॑न।स॒वि॒ता रथे॒न॑।आ।दे॒वः।या॒ति॒।भुव॑नानि।पश्य॑न्॥  
याति॑।दे॒वः।प्र॒ऽवता॑।याति॑।उ॒त्ऽवता॑।याति॑।शु॒भ्राभ्या॑म्।य॒ज॒तः।हरि॑ऽभ्याम्।आ।दे॒वः।या॒ति॒।स॒वि॒ता।प॒रा॒ऽवतः॑।अप॑।विश्वा॑।दुःऽइ॒ता।बाध॑मानः॥  
अ॒भिऽवृ॑तम्।कृश॑नैः।वि॒श्वऽरू॑प॒म्।हिर॑ण्यऽशम्यम्।य॒ज॒तः।बृ॒हन्त॑म्।आ।अ॒स्था॒त्।रथ॑म्।स॒वि॒ता।चि॒त्रऽभा॑नुः।कृ॒ष्णा।रजां॑सि।तवि॑षीम्।दधा॑नः॥  
वि।जना॑न्।श्या॒वाः।शि॒ति॒ऽपादः॑।अ॒ख्य॒न्।रथ॑म्।हिर॑ण्यऽप्रऽउग॒म्।वह॑न्तः।शश्व॑त्।विशः॑।स॒वि॒तुः।दैव्य॑स्य।उ॒पऽस्थे॑।विश्वा॑।भुव॑नानि।त॒स्थुः॒॥  
ति॒स्रः।द्यावः॑।स॒वि॒तुः।द्वौ।उ॒पऽस्था॑।एका॑।य॒मस्य॑।भुव॑ने।वि॒रा॒षाट्।आ॒णिम्।न।रथ्य॑म्।अ॒मृता॑।अधि॑।त॒स्थुः॒।इ॒ह।ब्र॒वी॒तु॒।यः।ऊँ॒ इति॑।तत्।चिके॑तत्॥  
वि।सु॒ऽप॒र्णः।अ॒न्तरि॑क्षाणि।अ॒ख्य॒त्।ग॒भी॒रऽवे॑पाः।असु॒रः।सु॒ऽनी॒थः।क्व॑।इ॒दानी॒म्।सूर्यः॑।कः।चि॒के॒त॒।क॒त॒माम्।द्याम्।र॒श्मिः।अ॒स्य॒।आ।त॒ता॒न॒॥  
अ॒ष्टौ।वि।अ॒ख्य॒त्।क॒कुभः॑।पृ॒थि॒व्याः।त्री।धन्व॑।योज॑ना।स॒प्त।सिन्धू॑न्।हि॒र॒ण्य॒ऽअ॒क्षः।स॒वि॒ता।दे॒वः।आ।अ॒गा॒त्।दध॑त्।रत्ना॑।दा॒शुषे॑।वार्या॑णि॥  
हिर॑ण्यऽपाणिः।स॒वि॒ता।विऽच॑र्षणिः।उ॒भे इति॑।द्यावा॑पृथि॒वी इति॑।अ॒न्तः।ई॒य॒ते॒।अप॑।अमी॑वाम्।बाध॑ते।वेति॑।सूर्य॑म्।अ॒भि।कृ॒ष्णेन॑।रज॑सा।द्याम्।ऋ॒णो॒ति॒॥  
हिर॑ण्यऽहस्तः।असु॑रः।सु॒ऽनी॒थः।सु॒ऽमृ॒ळी॒कः।स्वऽवा॑न्।या॒तु॒।अ॒र्वाङ्।अ॒प॒ऽसेध॑न्।र॒क्षसः॑।या॒तु॒ऽधाना॑न्।अस्था॑त्।दे॒वः।प्र॑तिऽदो॒षम्।गृ॒णा॒नः॥  
ये।ते॑।पन्थाः॑।स॒वि॒त॒रिति॑।पू॒र्व्यासः॑।अ॒रे॒णवः॑।सुऽकृ॑ताः।अ॒न्तरि॑क्षे।तेभिः॑।नः॒।अ॒द्य।प॒थिऽभिः॑।सु॒ऽगेभिः॑।रक्ष॑।च॒।नः॒।अधि॑।च॒।ब्रू॒हि॒।दे॒व॒॥  
