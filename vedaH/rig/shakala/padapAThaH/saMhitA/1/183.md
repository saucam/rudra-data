

  
तम्।यु॒ञ्जा॒था॒म्।मन॑सः।यः।जवी॑यान्।त्रि॒ऽव॒न्धु॒रः।वृ॒ष॒णा॒।यः।त्रि॒ऽच॒क्रः।येन॑।उ॒प॒ऽया॒थः।सु॒ऽकृतः॑।दु॒रो॒णम्।त्रि॒ऽधातु॑ना।प॒त॒थः॒।विः।न।प॒र्णैः॥  
सु॒ऽवृत्।रथः॑।व॒र्त॒ते॒।यन्।अ॒भि।क्षाम्।यत्।तिष्ठ॑थः।क्रतु॑ऽमन्ता।अनु॑।पृ॒क्षे।वपुः॑।व॒पु॒ष्या।स॒च॒ता॒म्।इ॒यम्।गीः।दि॒वः।दु॒हि॒त्रा।उ॒षसा॑।स॒चे॒थे॒ इति॑॥  
आ।ति॒ष्ठ॒त॒म्।सु॒ऽवृत॑म्।यः।रथः॑।वा॒म्।अनु॑।व्र॒तानि॑।वर्त॑ते।ह॒विष्मा॑न्।येन॑।न॒रा॒।ना॒स॒त्या॒।इ॒ष॒यध्यै॑।व॒र्तिः।या॒थः।तन॑याय।त्मने॑।च॒॥  
मा।वा॒म्।वृकः॑।मा।वृ॒कीः।आ।द॒ध॒र्षी॒त्।मा।परि॑।व॒र्क्त॒म्।उ॒त।मा।अति॑।ध॒क्त॒म्।अ॒यम्।वा॒म्।भा॒गः।निऽहि॑तः।इ॒यम्।गीः।दस्रौ॑।इ॒मे।वा॒म्।नि॒ऽधयः॑।मधू॑नाम्॥  
यु॒वम्।गोत॑मः।पु॒रु॒ऽमी॒ळ्हः।अत्रिः॑।दस्रा॑।हव॒ते।अव॑से।ह॒विष्मा॑न्।दिश॑म्।न।दि॒ष्टाम्।ऋ॒जु॒याऽइ॑व।यन्ता॑।आ।मे॒।हव॑म्।ना॒स॒त्या॒।उप॑।या॒त॒म्॥  
अता॑रिष्म।तम॑सः।पा॒रम्।अ॒स्य।प्रति॑।वा॒म्।स्तोमः॑।अ॒श्वि॒नौ॒।अ॒धा॒यि॒।आ।इ॒ह।या॒त॒म्।प॒थिऽभिः॑।दे॒व॒ऽयानैः॑।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
