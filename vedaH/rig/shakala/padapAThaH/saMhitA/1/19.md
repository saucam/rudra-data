

  
प्रति॑।त्यम्।चारु॑म्।अ॒ध्व॒रम्।गो॒ऽपी॒थाय॑।प्र।हू॒य॒से॒।म॒रुत्ऽभिः॑।अ॒ग्ने॒।आ।ग॒हि॒॥  
न॒हि।दे॒वः।न।मर्त्यः॑।म॒हः।तव॑।क्रतु॑म्।प॒रः।म॒रुत्ऽभिः॑।अ॒ग्ने॒।आ।ग॒हि॒॥  
ये।म॒हः।रज॑सः।वि॒दुः।विश्वे॑।दे॒वासः॑।अ॒द्रुहः॑।म॒रुत्ऽभिः॑।अ॒ग्ने॒।आ।ग॒हि॒॥  
ये।उ॒ग्राः।अ॒र्कम्।आ॒नृ॒चुः।अना॑धृष्टासः।ओज॑सा।म॒रुत्ऽभिः॑।अ॒ग्ने॒।आ।ग॒हि॒॥  
ये।शु॒भ्राः।घो॒रऽव॑र्पसः।सु॒ऽक्ष॒त्रासः॑।रि॒शाद॑सः।म॒रुत्ऽभिः॑।अ॒ग्ने॒।आ।ग॒हि॒॥  
ये।नाक॑स्य।अधि॑।रो॒च॒ने।दि॒वि।दे॒वासः।आस॑ते।म॒रुत्ऽभिः॑।अ॒ग्ने॒।आ।ग॒हि॒॥  
ये।ई॒ङ्खय॑न्ति।पर्व॑तान्।ति॒रः।स॒मु॒द्रम्।अ॒र्ण॒वम्।म॒रुत्ऽभिः॑।अ॒ग्ने॒।आ।ग॒हि॒॥  
आ।ये।त॒न्वन्ति॑।र॒श्मिऽभिः॑।ति॒रः।स॒मु॒द्रम्।ओज॑सा।म॒रुत्ऽभिः॑।अ॒ग्ने॒।आ।ग॒हि॒॥  
अ॒भि।त्वा॒।पू॒र्वऽपी॑तये।सृ॒जामि॑।सो॒म्यम्।मधु॑।म॒रुत्ऽभिः॑।अ॒ग्ने॒।आ।ग॒हि॒॥  
