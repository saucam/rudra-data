

  
त्वम्।सो॒म॒।प्र।चि॒कि॒तः॒।म॒नी॒षा।त्वम्।रजि॑ष्ठम्।अनु॑।ने॒षि॒।पन्था॑म्।तव॑।प्रऽनी॑ती।पि॒तरः॑।नः॒।इ॒न्दो॒ इति॑।दे॒वेषु॑।रत्न॑म्।अ॒भ॒ज॒न्त॒।धीराः॑॥  
त्वम्।सो॒म॒।क्रतु॑ऽभिः।सु॒ऽक्रतुः॑।भूः॒।त्वम्।दक्षैः॑।सु॒ऽदक्षः॑।वि॒श्वऽवे॑दाः।त्वम्।वृषा॑।वृ॒ष॒ऽत्वेभिः॑।म॒हि॒ऽत्वा।द्यु॒म्नेभिः॑।द्यु॒म्नी।अ॒भ॒वः॒।नृ॒ऽचक्षाः॑॥  
राज्ञः॑।नु।ते॒।वरु॑णस्य।व्र॒तानि॑।बृ॒हत्।ग॒भी॒रम्।तव॑।सो॒म॒।धाम॑।शुचिः॑।त्वम्।अ॒सि॒।प्रि॒यः।न।मि॒त्रः।द॒क्षाय्यः॑।अ॒र्य॒माऽइ॑व।अ॒सि॒।सो॒म॒॥  
या।ते॒।धामा॑नि।दि॒वि।या।पृ॒थि॒व्याम्।या।पर्व॑तेषु।ओष॑धीषु।अ॒प्ऽसु।तेभिः॑।नः॒।विश्वैः॑।सु॒ऽमनाः॑।अहे॑ळन्।राज॑न्।सो॒म॒।प्रति॑।ह॒व्या।गृ॒भा॒य॒॥  
त्वम्।सो॒म॒।अ॒सि॒।सत्ऽप॑तिः।त्वम्।राजा॑।उ॒त।वृ॒त्र॒ऽहा।त्वम्।भ॒द्रः।अ॒सि॒।क्रतुः॑॥  
त्वम्।च॒।सो॒म॒।नः॒।वशः॑।जी॒वातु॑म्।न।म॒रा॒म॒हे॒।प्रि॒यऽस्तो॑त्रः।वन॒स्पतिः॑॥  
त्वम्।सो॒म॒।म॒हे।भग॑म्।त्वम्।यूने॑।ऋ॒त॒ऽय॒ते।दक्ष॑म्।द॒धा॒सि॒।जी॒वसे॑॥  
त्वम्।नः॒।सो॒म॒।वि॒श्वतः॑।रक्ष॑।रा॒ज॒न्।अ॒घ॒ऽय॒तः।न।रि॒ष्ये॒त्।त्वाऽव॑तः।सखा॑॥  
सोम॑।याः।ते॒।म॒यः॒ऽभुवः॑।ऊ॒तयः॑।सन्ति॑।दा॒शुषे॑।ताभिः॑।नः॒।अ॒वि॒ता।भ॒व॒॥  
इ॒मम्।य॒ज्ञम्।इ॒दम्।वचः॑।जु॒जु॒षा॒णः।उ॒प॒ऽआग॑हि।सोम॑।त्वम्।नः॒।वृ॒धे।भ॒व॒॥  
सोम॑।गीः॒ऽभिः।त्वा॒।व॒यम्।व॒र्धया॑मः।व॒चः॒ऽविदः॑।सु॒ऽमृ॒ळी॒कः।नः॒।आ।वि॒श॒॥  
ग॒य॒ऽस्फानः॑।अ॒मी॒व॒ऽहा।व॒सु॒ऽवित्।पु॒ष्टि॒ऽवर्ध॑नः।सु॒ऽमि॒त्रः।सो॒म॒।नः॒।भ॒व॒॥  
सोम॑।र॒र॒न्धि।नः॒।हृ॒दि।गावः॑।न।यव॑सेषु।आ।मर्यः॑ऽइव स्वे।ओ॒क्ये॑॥  
यः।सो॒म॒।स॒ख्ये।तव॑।र॒रण॑त्।दे॒व॒।मर्त्यः॑।तम्।दक्षः॑।स॒च॒ते॒।क॒विः॥  
उ॒रु॒ष्य।नः॒।अ॒भिऽश॑स्तेः।सोम॑।नि।पा॒हि॒।अंह॑सः।सखा॑।सु॒ऽशेवः॑।ए॒धि॒।नः॒॥  
आ।प्या॒य॒स्व॒।सम्।ए॒तु॒।ते॒।वि॒श्वतः॑।सो॒म॒।वृष्ण्य॑म्।भव॑।वाज॑स्य।स॒म्ऽग॒थे॥  
आ।प्या॒य॒स्व॒।म॒दि॒न्ऽत॒म॒।सोम॑।विश्वे॑भिः।अं॒शुऽभिः॑।भव॑।नः॒।सु॒श्रवः॑ऽतमः।सखा॑।वृ॒धे॥  
सम्।ते॒।पयां॑सि।सम्।ऊँ॒ इति॑।य॒न्तु॒।वाजाः॑।सम्।वृष्ण्या॑नि।अ॒भि॒मा॒ति॒ऽसहः॑।आ॒ऽप्याय॑मानः।अ॒मृता॑य।सो॒म॒।दि॒वि।श्रवां॑सि।उ॒त्ऽत॒मानि॑।धि॒ष्व॒॥  
या।ते॒।धामा॑नि।ह॒विषा॑।यज॑न्ति।ता।ते॒।विश्वा॑।प॒रि॒ऽभूः।अ॒स्तु॒।य॒ज्ञम्।ग॒य॒ऽस्फानः॑।प्र॒ऽतर॑णः।सु॒ऽवीरः॑।अवी॑रऽहा।प्र।च॒र॒।सो॒म॒।दुर्या॑न्॥  
सोमः॑।धे॒नुम्।सोमः॑।अर्व॑न्तम्।आ॒शुम्।सोमः॑।वी॒रम्।क॒र्म॒ण्य॑म्।द॒दा॒ति॒।स॒द॒न्य॑म्।वि॒द॒थ्य॑म्।स॒भेय॑म्।पि॒तृ॒ऽश्रव॑णम्।यः।ददा॑शत्।अ॒स्मै॒॥  
अषा॑ह्ळम्।यु॒त्ऽसु।पृत॑नासु।पप्रि॑म्।स्वः॒ऽसाम्।अ॒प्साम्।वृ॒जन॑स्य।गो॒पाम्।भ॒रे॒षु॒ऽजाम्।सु॒ऽक्षि॒तिम्।सु॒ऽश्रव॑सम्।जय॑न्तम्।त्वाम्।अनु॑।म॒दे॒म॒।सो॒म॒॥  
त्वम्।इ॒माः।ओष॑धीः।सो॒म॒।विश्वाः॒।त्वम्।अ॒पः।अ॒ज॒न॒यः॒।त्वम्।गाः।त्वम्।आ।त॒त॒न्थ॒।उ॒रु।अ॒न्तरि॑क्षम्।त्वम्।ज्योति॑षा।वि।तमः॑।व॒व॒र्थ॒॥  
दे॒वेन॑।नः॒।मन॑सा।दे॒व॒।सो॒म॒।रा॒यः।भा॒गम्।स॒ह॒सा॒ऽव॒न्।अ॒भि।यु॒ध्य॒।मा।त्वा।त॒न॒त्।ईशि॑षे।वी॒र्य॑स्य।उ॒भये॑भ्यः।प्र।चि॒कि॒त्स॒।गोऽइ॑ष्टौ॥  
