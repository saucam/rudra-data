

  
उ॒षाः।उ॒च्छन्ती॑।स॒म्ऽइध॒ा॒ने।अ॒ग्नौ।उ॒त्ऽयन्।सूर्यः॑।उ॒र्वि॒या।ज्योतिः॑।अ॒श्रे॒त्।दे॒वः।नः॒।अत्र॑।स॒वि॒ता।नु।अर्थ॑म्।प्र।अ॒सा॒वी॒त्।द्वि॒ऽपत्।प्र।चतुः॑ऽपत्।इ॒त्यै॥  
अमि॑नती।दैव्या॑नि।व्र॒तानि॑।प्र॒ऽमि॒न॒ती।म॒नु॒ष्या॑।यु॒गानि॑।ई॒युषी॑णाम्।उ॒प॒ऽमा।शश्व॑तीनाम्।आ॒ऽय॒ती॒नाम्।प्र॒थ॒मा।उ॒षाः।वि।अ॒द्यौ॒त्॥  
ए॒षा।दि॒वः।दु॒हि॒ता।प्रति॑।अ॒द॒र्शि॒।ज्योतिः॑।वसा॑ना।स॒म॒ना।पु॒रस्ता॑त्।ऋ॒तस्य॑।पन्था॑म्।अनु॑।ए॒ति॒।सा॒धु।प्र॒जा॒न॒तीऽइ॑व।न।दिशः॑।मि॒ना॒ति॒॥  
उपो॒ इति॑।अ॒द॒र्शि॒।शु॒न्ध्युवः॑।न।वक्षः॑।नो॒धाःऽइ॑व।आ॒विः।अ॒कृ॒त॒।प्रि॒याणि॑।अ॒द्म॒ऽसत्।न।स॒स॒तः।बो॒धय॑न्ती।श॒श्व॒त्ऽत॒मा।आ।अ॒गा॒त्।पुनः॑।आ॒ऽई॒युषी॑णाम्॥  
पूर्वे॑।अर्धे॑।रज॑सः।अ॒प्त्यस्य॑।गवा॑म्।जनि॑त्री।अ॒कृ॒त॒।प्र।के॒तुम्।वि।ऊँ॒ इति॑।प्र॒थ॒ते॒।वि॒ऽत॒रम्।वरी॑यः।आ।उ॒भा।पृ॒णन्ती॑।पि॒त्रोः।उ॒पऽस्था॑॥  
ए॒व।इत्।ए॒षा।पु॒रु॒ऽतमा॑।दृ॒शे।कम्।न।अजा॑मिम्।न।परि॑।वृ॒ण॒क्ति॒।जा॒मिम्।अ॒रे॒पसा॑।त॒न्वा॑।शाश॑दाना।न।अर्भा॑त्।ईष॑ते।न।म॒हः।वि॒ऽभा॒ती॥  
अ॒भ्रा॒ताऽइ॑व।पुं॒सः।ए॒ति॒।प्र॒ती॒ची।ग॒र्त॒ऽआ॒रुक्ऽइ॑व।स॒नये॑।धना॑नाम्।जा॒याऽइ॑व।पत्ये॑।उ॒श॒ती।सु॒ऽवासाः॑।उ॒षाः।ह॒स्राऽइ॑व।नि।रि॒णी॒ते॒।अप्सः॑॥  
खसा॑।स्वस्रे॑।ज्याय॑स्यै।योनि॑म्।अ॒रै॒क्।अप॑।ए॒ति॒।अ॒स्याः॒।प्र॒ति॒ऽचक्ष्य॑ऽइव।वि॒ऽउ॒च्छन्ती॑।र॒श्मिऽभिः॑।सूर्य॑स्य।अ॒ञ्जि।अ॒ङ्क्ते॒।स॒म॒न॒गाःऽइ॑व।व्राः॥  
आ॒साम्।पूर्वा॑साम्।अह॑ऽसु।स्वसृ॑ॠणाम्।अप॑रा।पूर्वा॑म्।अ॒भि।ए॒ति॒।प॒श्चात्।ताः।प्र॒त्न॒ऽवत्।नव्य॑सीः।नू॒नम्।अ॒स्मे इति॑।रे॒वत्।उ॒च्छ॒न्तु॒।सु॒ऽदिनाः॑।उ॒षसः॑॥  
प्र।बो॒ध॒य॒।उ॒षः॒।पृ॒ण॒तः।म॒घो॒नि॒।अबु॑ध्यमानाः।प॒णयः॑।स॒स॒न्तु॒।रे॒वत्।उ॒च्छ॒।म॒घव॑त्ऽभ्यः।म॒घो॒नि॒।रे॒वत्।स्तो॒त्रे।सू॒नृ॒ते॒।जा॒रय॑न्ती॥  
अव॑।इ॒यम्।अ॒श्वै॒त्।यु॒व॒तिः।पु॒रस्ता॑त्।यु॒ङ्क्ते।गवा॑म्।अ॒रु॒णाना॑म्।अनी॑कम्।वि।नू॒नम्।उ॒च्छा॒त्।अस॑ति।प्र।के॒तुः।गृ॒हम्ऽगृ॑हम्।उप॑।ति॒ष्ठा॒ते॒।अ॒ग्निः॥  
उत्।ते॒।वयः॑।चि॒त्।व॒स॒तेः।अ॒प॒प्त॒न्।नरः॑।च॒।ये।पि॒तु॒ऽभाजः॑।विऽउ॑ष्टौ।अ॒मा।स॒ते।व॒ह॒सि॒।भूरि॑।वा॒मम्।उषः॑।दे॒वि॒।दा॒शुषे॑।मर्त्या॑य॥  
अस्तो॑ढ्वम्।स्तो॒म्याः॒।ब्रह्म॑णा।मे॒।अवी॑वृधध्वम्।उ॒श॒तीः।उ॒ष॒सः॒।यु॒ष्माक॑म्।दे॒वीः॒।अव॑सा।स॒ने॒म॒।स॒ह॒स्रिण॑म्।च॒।श॒तिन॑म्।च॒।वाज॑म्॥  
