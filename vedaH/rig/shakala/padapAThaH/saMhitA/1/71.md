

  
उप॑।प्र।जि॒न्व॒न्।उ॒श॒तीः।उ॒शन्त॑म्।पति॑म्।न।नित्य॑म्।जन॑यः।सऽनी॑ळाः।स्वसा॑रः।श्यावी॑म्।अरु॑षीम्।अ॒जु॒ष्र॒न्।चि॒त्रम्।उ॒च्छन्ती॑म्।उ॒षस॑म्।न।गावः॑॥  
वी॒ळु।चि॒त्।दृ॒ळ्हा।पि॒तरः॑।नः॒।उ॒क्थैः।अद्रि॑म्।रुज॑न्।अङ्गि॑रसः।रवे॑ण।च॒क्रुः।दि॒वः।बृ॒ह॒तः।गा॒तुम्।अ॒स्मे इति॑।अह॒रिति॑।स्वः॑।वि॒वि॒दुः॒।के॒तुम्।उ॒स्राः॥  
दध॑न्।ऋ॒तम्।ध॒नय॑न्।अ॒स्य॒।धी॒तिम्।आत्।इत्।अ॒र्यः।द॒धि॒ष्वः॑।विऽभृ॑त्राः।अतृ॑ष्यन्तीः।अ॒पसः॑।य॒न्ति।अच्छ॑।दे॒वान्।जन्म॑।प्रय॑सा।व॒र्धय॑न्तीः॥  
मथी॑त्।यत्।ई॒म्।विऽभृ॑तः।मा॒त॒रिश्वा॑।गृ॒हेऽगृ॑हे।श्ये॒तः।जेन्यः॑।भूत्।आदी॑म्।राज्ञे॑।न।सही॑यसे।सचा॑।सन्।आ।दू॒त्य॑म्।भृग॑वाणः।वि॒वा॒य॒॥  
म॒हे।यत्।पि॒त्रे।ई॒म्।रस॑म्।दि॒वे।कः।अव॑।त्स॒र॒त्।पृ॒श॒न्यः॑।चि॒कि॒त्वान्।सृ॒जत्।अस्ता॑।धृष॒ता।दि॒द्युम्।अ॒स्मै॒।स्वाया॑म्।दे॒वः।दु॒हि॒तरि॑।त्विषि॑म्।धा॒त्॥  
स्वे।आ।यः।तुभ्य॑म्।दमे॑।आ।वि॒ऽभाति॑।नमः॑।वा॒।दाशा॑त्।उ॒श॒तः।अनु॑।द्यून्।वर्धः॑।अ॒ग्ने॒।वयः॑।अ॒स्य॒।द्वि॒ऽबर्हाः॑।यास॑त्।रा॒या।स॒ऽरथ॑म्।यम्।जु॒नासि॑॥  
अ॒ग्निम्।विश्वाः॑।अ॒भि।पृक्षः॑।स॒च॒न्ते॒।स॒मु॒द्रम्।न।स्र॒वतः॑।स॒प्त।य॒ह्वीः।न।जा॒मिभिः॑।वि।चि॒कि॒ते॒।वयः॑।नः॒।वि॒दाः।दे॒वेषु॑।प्रऽम॑तिम्।चि॒कि॒त्वान्॥  
आ।यत्।इ॒षे।नृ॒ऽपति॑म्।तेजः॑।आन॑ट्।शुचि॑।रेतः॑।निऽसि॑क्तम्।द्यौः।अ॒भीके॑।अ॒ग्निः।शर्ध॑म्।अ॒न॒व॒द्यम्।युवा॑नम्।सु॒ऽआ॒ध्य॑म्।ज॒न॒य॒त्।सू॒दय॑त्।च॒॥  
मनः॑।न।यः।अध्व॑नः।स॒द्यः।एति॑।एकः॑।स॒त्रा।सूरः॑।वस्वः॑।ई॒शे॒।राजा॑ना।मि॒त्रावरु॑णा।सु॒पा॒णी इति॑ सु॒ऽपा॒णी।गोषु॑।प्रि॒यम्।अ॒मृत॑म्।रक्ष॑माणा॥  
मा।नः॒।अ॒ग्ने॒।स॒ख्या।पित्र्या॑णि।प्र।म॒र्षि॒ष्ठाः॒।अ॒भि।वि॒दुः।क॒विः।सन्।नभः॑।न।रू॒पम्।ज॒रि॒मा।मि॒ना॒ति॒।पु॒रा।तस्याः॑।अ॒भिऽश॑स्तेः।अधि॑।इ॒हि॒॥  
