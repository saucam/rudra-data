

  
नि।काव्या॑।वे॒धसः॑।शश्व॑तः।कः॒।हस्ते॑।दधा॑नः।नर्या॑।पु॒रूणि॑।अ॒ग्निः।भु॒व॒त्।र॒यि॒ऽपतिः॑।र॒यी॒णाम्।स॒त्रा।च॒क्रा॒णः।अ॒मृता॑नि।विश्वा॑॥  
अ॒स्मे इति॑।व॒त्सम्।परि॑।सन्त॑म्।न।वि॒न्द॒न्।इ॒च्छन्तः॑।विश्वे॑।अ॒मृताः॑।अमू॑राः।श्र॒म॒ऽयुवः॑।प॒द॒व्यः॑।धि॒य॒म्ऽधाः।त॒स्थुः।प॒दे।प॒र॒मे।चारु॑।अ॒ग्नेः॥  
ति॒स्रः।यत्।अ॒ग्ने॒।श॒रदः॑।त्वाम्।इत्।शुचि॑म्।घृ॒तेन॑।शुच॑यः।स॒प॒र्यान्।नामा॑नि।चि॒त्।द॒धि॒रे॒।य॒ज्ञिया॑नि।असू॑दयन्त।त॒न्वः॑।सुऽजा॑ताः॥  
आ।रोद॑सी॒ इति॑।बृ॒ह॒ती इति॑।वेवि॑दानाः॑।प्र।रु॒द्रिया॑।ज॒भ्रि॒रे॒।य॒ज्ञिया॑सः।वि॒दत्।मर्तः॑।ने॒मऽधि॑ता।चि॒कि॒त्वान्।अ॒ग्निम्।प॒दे।प॒र॒मे।त॒स्थि॒ऽवांस॑म्॥  
स॒म्ऽजा॒ना॒नाः।उप॑।सी॒द॒न्।अ॒भि॒ऽज्ञु।पत्नी॑ऽवन्तः।न॒म॒स्य॑म्।न॒म॒स्य॒न्निति॑ नमस्यन्।रि॒रि॒क्वांसः॑।त॒न्वः॑।कृ॒ण्व॒त॒।स्वाः।सखा॑।सख्युः॑।नि॒ऽमिषि॑।रक्ष॑माणाः॥  
त्रिः।स॒प्त।यत्।गुह्या॑नि।त्वे॒ इति॑।इत्।प॒दा।अ॒वि॒द॒न्।निऽहि॑ताः।य॒ज्ञिया॑सः।तेभिः॑।र॒क्ष॒न्ते॒।अ॒मृत॑म्।स॒ऽजोषाः॑।प॒शून्।च॒।स्था॒तॄन्।च॒रथ॑म्।च॒।पा॒हि॒॥  
वि॒द्वान्।अ॒ग्ने॒।व॒युना॑नि।क्षि॒ती॒नाम्।वि।आ॒नु॒षक्।शु॒रुधः॑।जी॒वसे॑।धाः॒।अ॒न्तः॒ऽवि॒द्वान्।अध्व॑नः।दे॒व॒ऽयाना॑न्।अत॑न्द्रः।दू॒तः।अ॒भ॒वः॒।ह॒विः॒ऽवाट्॥  
स्वु॒ऽआध्यः॑।दि॒वः।आ।स॒प्त।य॒ह्वीः।रा॒यः।दुरः॑।वि।ऋ॒त॒ऽज्ञाः।अ॒जा॒न॒न्।वि॒दत्।गव्य॑म्।स॒रमा॑।दृ॒ळ्हम्।ऊ॒र्वम्।येन॑।नु।क॒म्।मानु॑षी।भोज॑ते।विट्॥  
आ।ये।विश्वा॑।सु॒ऽअ॒प॒त्यानि॑।त॒स्थुः।कृ॒ण्वा॒नासः॑।अ॒मृ॒त॒ऽत्वाय॑।गा॒तुम्।म॒ह्ना।म॒हत्ऽभिः॑।पृ॒थि॒वी।वि।त॒स्थे॒।मा॒ता।पु॒त्रैः।अदि॑तिः।धाय॑से।वेः॥  
अधि॑।श्रिय॑म्।नि।द॒धुः॒।चारु॑म्।अ॒स्मि॒न्।दि॒वः।यत्।अ॒क्षी इति॑।अ॒मृताः॑।अकृ॑ण्वन्।अध॑।क्ष॒र॒न्ति॒।सिन्ध॑वः।न।सृ॒ष्टाः।प्र।नीचीः॑।अ॒ग्ने॒।अरु॑षीः।अ॒जा॒न॒न्॥  
