

  
प्रऽप्र॑।पू॒ष्णः।तु॒वि॒ऽजा॒तस्य॑।श॒स्य॒ते॒।म॒हि॒ऽत्वम्।अ॒स्य॒।त॒वसः॑।न।त॒न्द॒ते॒।स्तो॒त्रम्।अ॒स्य॒।न।त॒न्द॒ते॒।अर्चा॑मि।सु॒म्न॒ऽयन्।अ॒हम्।अन्ति॑ऽऊतिम्।म॒यः॒ऽभुव॑म्।विश्व॑स्य।यः।मनः॑।आ॒ऽयु॒यु॒वे।म॒खः।दे॒वः।आ॒ऽयु॒यु॒वे।म॒खः॥  
प्र।हि।त्वा॒।पू॒ष॒न्।अ॒जि॒रम्।न।याम॑नि।स्तोमे॑भिः।कृ॒ण्वे।ऋ॒णवः॑।यथा॑।मृधः॑।उष्ट्रः॑।न।पी॒प॒रः॒।मृधः॑।हु॒वे।यत्।त्वा॒।म॒यः॒ऽभुव॑म्।दे॒वम्।स॒ख्याय॑।मर्त्यः॑।अ॒स्माक॑म्।आ॒ङ्गू॒षाम्।द्यु॒म्निनः॑।कृ॒धि॒।वाजे॑षु।द्यु॒म्निनः॑।कृ॒धि॒॥  
यस्य॑।ते॒।पू॒ष॒न्।स॒ख्ये।वि॒प॒न्यवः॑।क्रत्वा॑।चि॒त्।सन्तः॑।अव॑सा।बु॒भु॒ज्रि॒रे।इति॑।क्रत्वा॑।बु॒भु॒ज्रि॒रे।ताम्।अनु॑।त्वा॒।नवी॑यसीम्।नि॒ऽयुत॑म्।रा॒यः।ई॒म॒हे॒।अहे॑ळमानः।उ॒रु॒ऽशं॒स॒।सरी॑।भ॒व॒।वाजे॑ऽवाजे।सरी॑।भ॒व॒॥  
अ॒स्याः।ऊँ॒ इति॑।सु।नः॒।उप॑।सा॒तये॑।भु॒वः॒।अहे॑ळमानः।र॒रि॒ऽवान्।अ॒ज॒ऽअ॒श्व॒।श्र॒व॒स्य॒ताम्।अ॒ज॒ऽअ॒श्व॒।ओ इति॑।सु।त्वा॒।व॒वृ॒ती॒म॒हि॒।स्तोमे॑ऽभिः।द॒स्म॒।सा॒धुऽभिः॑।न॒हि।त्वा॒।पू॒ष॒न्।अ॒ति॒ऽमन्ये॑।आ॒घृ॒णे॒।न।ते॒।स॒ख्यम्।अ॒प॒ऽह्नु॒वे॥  
