

  
वह्नि॑म्।य॒शस॑म्।वि॒दथ॑स्य।के॒तुम्।सु॒प्र॒ऽअ॒व्य॑म्।दू॒तम्।स॒द्यःऽअ॑र्थम्।द्वि॒ऽजन्मा॑नम्।र॒यिम्ऽइ॑व।प्र॒ऽश॒स्तम्।रा॒तिम्।भ॒र॒त्।भृग॑वे।मा॒त॒रिश्वा॑॥  
अ॒स्य।शासुः॑।उ॒भया॑सः।स॒च॒न्ते॒।ह॒विष्म॑न्तः।उ॒शिजः॑।ये।च॒।मर्ताः॑।दि॒वः।चि॒त्।पूर्वः॑।नि।अ॒सा॒दि॒।होता॑।आ॒ऽपृच्छ्यः॑।वि॒श्पतिः॑।वि॒क्षु।वे॒धाः॥  
तम्।नव्य॑सी।हृ॒दः।आ।जाय॑मानम्।अ॒स्मत्।सु॒ऽकी॒र्तिः।मधु॑ऽजिह्वम्।अ॒श्याः॒।यम्।ऋ॒त्विजः॑।वृ॒जने॑।मानु॑षासः।प्रय॑स्वन्तः।आ॒यवः॑।जीज॑नन्त॥  
उ॒शिक्।पा॒व॒कः।वसुः॑।मानु॑षेषु।वरे॑ण्यः।होता॑।अ॒धा॒यि॒।वि॒क्षु।दमू॑ना।गृ॒हऽप॑तिः।दमे॑।आ।अ॒ग्निः।भु॒व॒त्।र॒यि॒ऽपतिः॑।र॒यी॒णाम्॥  
तम्।त्वा॒।व॒यम्।पति॑म्।अ॒ग्ने॒।र॒यी॒णाम्।प्र।शं॒सा॒मः॒।म॒तिऽभिः॑।गोत॑मासः।आ॒शुम्।न।वा॒ज॒म्ऽभ॒रम्।म॒र्जय॑न्तः।प्रा॒तः।म॒क्षु।धि॒याऽव॑सुः।ज॒ग॒म्या॒त्॥  
