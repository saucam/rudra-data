

  
म॒हः।चि॒त्।त्वम्।इ॒न्द्र॒।य॒तः।ए॒तान्।म॒हः।चि॒त्।अ॒सि॒।त्यज॑सः।व॒रू॒ता।सः।नः॒।वे॒धः॒।म॒रुता॑म्।चि॒कि॒त्वान्।सु॒म्ना।व॒नुष्व॒।तव॑।हि।प्रेष्ठा॑॥  
अयु॑ज्रन्।ते।इ॒न्द्र॒।वि॒श्वऽकृ॑ष्टीः।वि॒दा॒नासः॑।निः॒ऽसिधः॑।म॒र्त्य॒ऽत्रा।म॒रुता॑म्।पृ॒त्सु॒तिः।हास॑माना।स्वः॑ऽमीळ्हस्य।प्र॒ऽधन॑स्य।सा॒तौ॥  
अम्य॑क्।सा।ते॒।इ॒न्द्र॒।ऋ॒ष्टिः।अ॒स्मे इति॑।सने॑मि।अभ्व॑म्।म॒रुतः॑।जु॒न॒न्ति॒।अ॒ग्निः।चि॒त्।हि।स्म॒।अ॒त॒से।शु॒शु॒क्वान् आपः॑।न।द्वी॒पम्।दध॑ति।प्रयां॑सि॥  
त्वम्।तु।नः॒।इ॒न्द्र॒।तम्।र॒यिम्।दाः॒।ओजि॑ष्ठया।दक्षि॑णयाऽइव।रा॒तिम्।स्तुतः॑।च॒।याः।ते॒।च॒कन॑न्त।वा॒योः।स्तन॑म्।न।मध्वः॑।पी॒प॒य॒न्त॒।वाजैः॑॥  
त्वे इति॑।रायः॑।इ॒न्द्र॒।तो॒शऽत॑माः।प्र॒ऽने॒तारः॑।कस्य॑।चि॒त्।ऋ॒त॒ऽयोः।ते।सु।नः॒।म॒रुतः॑।मृ॒ळ॒य॒न्तु॒।ये।स्म॒।पु॒रा।गा॒तु॒यन्ति॑ऽइव।दे॒वाः॥  
प्रति॑।प्र।या॒हि॒।इ॒न्द्र॒।मी॒ळ्हुषः॑।नॄन्।म॒हः।पार्थि॑वे।सद॑ने।य॒त॒स्व॒।अध॑।यत्।ए॒षा॒म्।पृ॒थु॒ऽबु॒ध्नासः॑।एताः॑।ती॒र्थे।न।अ॒र्यः।पौंस्या॑नि।त॒स्थुः॥  
प्रति॑।घो॒राणा॑म्।एता॑नाम्।अ॒यासा॑म्।म॒रुता॑म्।शृ॒ण्वे॒।आ॒ऽय॒ताम्।उ॒प॒ब्दिः।ये।मर्त्य॑म्।पृ॒त॒ना॒ऽयन्त॑म्।ऊमैः॑।ऋ॒ण॒ऽवान॑म्।न।प॒तय॑न्त।सर्गैः॑॥  
त्वम्।माने॑भ्यः।इ॒न्द्र॒।वि॒श्वऽज॑न्या।रद॑।म॒रुत्ऽभिः॑।शु॒रुधः॑।गोऽअ॑ग्राः।स्तवा॑नेभिः।स्त॒व॒से॒।दे॒व॒।दे॒वैः।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
