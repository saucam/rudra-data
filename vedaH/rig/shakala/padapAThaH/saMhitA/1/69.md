

  
शु॒क्रः।शु॒शु॒क्वान्।उ॒षः।न।जा॒रः।प॒प्रा।स॒मी॒ची इति॑ स॒म्ऽई॒ची।दि॒वः।न।ज्योतिः॑॥  
परि॑।प्रऽजा॑तः।क्रत्वा॑।ब॒भू॒थ॒।भुवः॑।दे॒वाना॑म्।पि॒ता।पु॒त्रः।सन्॥  
वे॒धाः।अदृ॑प्तः।अ॒ग्निः।वि॒ऽज॒नन्।ऊधः॑।न।गोना॑म्।स्वाद्म॑।पि॒तू॒नाम्॥  
जने॑।न।शेव॑।आ॒ऽहूर्यः॑।सन्।मध्ये॑।निऽस॑त्तः।र॒ण्वः।दु॒रो॒णे॥  
पु॒त्रः।न।जा॒तः।र॒ण्वः।दु॒रो॒णे।वा॒जी।न।प्री॒तः।विशः॑।वि।ता॒री॒त्॥  
विशः॑।यत्।अह्वे॑।नृऽभिः॑।सऽनी॑ळाः।अ॒ग्निः।दे॒व॒ऽत्वा।विश्वा॑नि।अ॒श्याः॒॥  
नकिः॑।ते॒।ए॒ता।व्र॒ता।मि॒न॒न्ति॒।नृऽभ्यः॑।यत्।ए॒भ्यः।श्रु॒ष्टिम्।च॒कर्थ॑॥  
तत्।तु।ते॒।दंसः॑।यत्।अह॑न्।स॒मा॒नैः।नृऽभिः॑।यत्।यु॒क्तः।वि॒वेः।रपां॑सि॥  
उ॒षः।न।जा॒रः।वि॒भाऽवा॑।उ॒स्रः।सञ्ज्ञा॑तऽरूपः।चिके॑तत्।अ॒स्मै॒॥  
त्मना॑।वह॑न्तः।दुरः॑।वि।ऋ॒ण्व॒न्।नव॑न्त।विश्वे॑।स्वः॑।दृशी॑के॥  
