

  
अग्नी॑षोमौ।इ॒मम्।सु।मे॒।शृ॒णु॒तम्।वृ॒ष॒णा॒।हव॑म्।प्रति॑।सु॒ऽउ॒क्तानि॑।ह॒र्य॒त॒म्।भव॑तम्।दा॒शुषे॑।मयः॑॥  
अग्नी॑षोमा।यः।अ॒द्य।वा॒म्।इ॒दम्।वचः॑।स॒प॒र्यति॑।तस्मै॑।ध॒त्त॒म्।सु॒ऽवीर्य॑म्।गवा॑म्।पोष॑म्।सु॒ऽअश्व्य॑म्॥  
अग्नी॑षोमा।यः।आहु॑तिम्।यः।वा॒म्।दासा॑त्।ह॒विःऽकृ॑तिम्।सः।प्र॒ऽजया॑।सु॒ऽवीर्य॑म्।विश्व॑म्।आयुः॑।वि।अ॒श्न॒व॒त्॥  
अग्नी॑षोमा।चेति॑।तत्।वी॒र्य॑म्।वा॒म्।यत्।अमु॑ष्णीतम्।अ॒व॒सम्।प॒णिम्।गाः।अव॑।अ॒ति॒र॒त॒म्।बृस॑यस्य।शेषः॑।अवि॑न्दतम्।ज्योतिः॑।एक॑म्।ब॒हुऽभ्यः॑॥  
यु॒वम्।ए॒तानि॑।दि॒वि।रो॒च॒नानि॑।अ॒ग्निः।च॒।सो॒म॒।सक्र॑तू॒ इति॒ सऽक्र॑तू।अ॒ध॒त्त॒म्।यु॒वम्।सिन्धू॑न्।अ॒भिऽश॑स्तेः।अ॒व॒द्यात्।अग्नी॑षोमौ।अमु॑ञ्चतम्।गृ॒भी॒तान्॥  
आ।अ॒न्यम्।दि॒वः।मा॒त॒रिश्वा॑।ज॒भा॒र॒।अम॑थ्नात्।अ॒न्यम्।परि॑।श्ये॒नः।अद्रेः॑।अग्नी॑षोमा।ब्रह्म॑णा।व॒वृ॒धा॒ना।उ॒रुम्।य॒ज्ञाय॑।च॒क्र॒थुः॒।ऊँ॒ इति॑।लो॒कम्॥  
अग्नी॑षोमा।ह॒विषः॑।प्रऽस्थि॑तस्य।वी॒तम्।हर्य॑तम्।वृ॒ष॒णा॒।जु॒षेथा॑म्।सु॒ऽशर्मा॑णा।सु॒ऽअव॑सा।हि।भू॒तम्।अथ॑।ध॒त्त॒म्।यज॑मानाय।शम्।योः॥  
यः।अ॒ग्नीषोमा॑।ह॒विषा॑।स॒प॒र्यात्।दे॒व॒द्रीचा॑।मन॑सा।यः।घृ॒तेन॑।तस्य॑।व्र॒तम्।र॒क्ष॒त॒म्।पा॒तम्।अंह॑सः।वि॒शे।जना॑य।महि॑।शर्म॑।य॒च्छ॒त॒म्॥  
अग्नी॑षोमा।सऽवे॑दसा।सहू॑ती॒ इति॒ सऽहू॑ती।व॒न॒त॒म्।गिरः॑।सम्।दे॒व॒ऽत्रा।ब॒भू॒व॒थुः॒॥  
अग्नी॑षोमौ।अ॒नेन॑।वा॒म्।यः।वा॒म्।घृ॒तेन॑।दाश॑ति।तस्मै॑।दी॒द॒य॒त॒म्।बृ॒हत्॥  
अग्नी॑षोमौ।इ॒मानि॑।नः॒।यु॒वम्।ह॒व्या।जु॒जो॒ष॒त॒म्।आ।या॒त॒म्।उप॑।नः॒।सचा॑॥  
अग्नी॑षोमा।पि॒पृ॒तम्।अर्व॑तः।नः॒।आ।प्या॒य॒न्ता॒म्।उ॒स्रियाः॑।ह॒व्य॒ऽसू॒दः॑।अ॒स्मे इति॑।बला॑नि।म॒घव॑त्ऽसु।ध॒त्त॒म्।कृ॒णु॒तम्।नः॒।अ॒ध्व॒रम्।श्रु॒ष्टि॒ऽमन्त॑म्॥  
