

  
तम्।पृ॒च्छ॒त॒।सः।ज॒गा॒म॒।सः।वे॒द॒।सः।चि॒कि॒त्वान्।ई॒य॒ते॒।सः।नु।ई॒य॒ते॒।तस्मि॑न्।स॒न्ति॒।प्र॒ऽशिषः॑।तस्मि॑न्।इ॒ष्टयः॑।सः।वाज॑स्य।शव॑सः।शु॒ष्मिणः॑।पतिः॑॥  
तम्।इत्।पृ॒च्छ॒न्ति॒।न।सि॒मः।वि।पृ॒च्छ॒ति॒।स्वेन॑ऽव।धीरः॑।मन॑सा।यत्।अग्र॑भीत्।न।मृ॒ष्य॒ते॒।प्र॒थ॒मम्।न।अप॑रम्।वचः॑।अ॒स्य।क्रत्वा॑।स॒च॒ते॒।अप्र॑ऽदृपितः॥  
तम्।इत्।ग॒च्छ॒न्ति॒।जु॒ह्वः॑।तम्।अर्व॑तीः।विश्वा॑नि।एकः॑।शृ॒ण॒व॒त्।वचां॑सि।मे॒।पु॒रु॒ऽप्रै॒षः।ततु॑रिः।य॒ज्ञ॒ऽसाध॑नः।अच्छि॑द्रऽऊतिः।शिशुः॑।आ।अ॒द॒त्त॒।सम्।रभः॑॥  
उ॒प॒ऽस्थाय॑म्।च॒र॒ति॒।यत्।स॒म्ऽआर॑त।स॒द्यः।जा॒तः।त॒त्सा॒र॒।युज्ये॑भिः।अ॒भि।श्वा॒न्तम्।मृ॒श॒ते॒।ना॒न्द्ये॑।मु॒दे।यत्।ई॒म्।गच्छ॑न्ति।उ॒श॒तीः।अ॒पि॒ऽस्थि॒तम्॥  
सः।ई॒म्।मृ॒गः।अप्यः॑।व॒न॒र्गुः।उप॑।त्व॒चि।उ॒प॒ऽमस्या॒म्।नि।धा॒यि॒।वि।अ॒ब्र॒वी॒त्।व॒युना॑।मर्त्ये॑भ्यः।अ॒ग्निः।वि॒द्वान्।ऋ॒त॒ऽचित्।हि।स॒त्यः॥  
