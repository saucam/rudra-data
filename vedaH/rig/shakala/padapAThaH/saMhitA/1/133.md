

  
उ॒भे।पु॒ना॒मि॒।रोद॑सी॒ इति॑।ऋ॒तेन॑।द्रुहः॑।द॒हा॒मि॒।सम्।म॒हीः।अ॒नि॒न्द्राः।अ॒भि॒ऽव्लग्य॑।यत्र॑।ह॒ताः।अ॒मित्राः॑।वै॒ल॒ऽस्था॒नम्।परि॑।तृ॒ळ्हाः।अशे॑रन्॥  
अ॒भि॒ऽव्लग्य॑।चि॒त्।अ॒द्रि॒ऽवः॒।शी॒र्षा।या॒तु॒ऽमती॑नाम्।छि॒न्धि।व॒टू॒रिणा॑।प॒दा।म॒हाऽव॑टूरिणा।प॒दा॥  
अव॑।आ॒सा॒म्।म॒घ॒ऽव॒न्।ज॒हि॒।शर्धः॑।या॒तु॒ऽमती॑नाम्।वै॒ल॒ऽस्था॒न॒के।अ॒र्भ॒के।म॒हाऽवै॑लस्थे।अ॒र्भ॒के॥  
यासा॑म्।ति॒स्रः।प॒ञ्चा॒शतः॑।अ॒भि॒ऽव्ल॒ङ्गैः।अ॒प॒ऽअव॑पः।तत्।सु।ते॒।म॒ना॒य॒ति॒।त॒कत्।सु।ते॒।म॒ना॒य॒ति॒॥  
पि॒शङ्ग॑ऽभृष्टिम्।अ॒म्भृ॒णम्।पि॒शाचि॑म्।इ॒न्द्र॒।सम्।मृ॒ण॒।सर्व॑म्।रक्षः॑।नि।ब॒र्ह॒य॒॥  
अ॒वः।म॒हः।इ॒न्द्र॒।द॒दृ॒हि।श्रु॒धि।नः॒।शु॒शोच॑।हि।द्यौः।क्षाः।न।भी॒षा।अ॒द्रि॒ऽवः॒।घृ॒णात्।न।भी॒षा।अ॒द्रि॒ऽवः॒।शु॒ष्मिन्ऽत॑मः।हि।शु॒ष्मिऽभिः॑।व॒धैः।उ॒ग्रेभिः॑।ईय॑से।अपु॑रुषऽघ्नः।अ॒प्र॒ति॒ऽइ॒त॒।शू॒र॒।सत्व॑ऽभिः।त्रि॒ऽस॒प्तैः।शू॒र॒।सत्व॑ऽभिः॥  
व॒नोति॑।हि।सु॒न्वन्।क्षय॑म्।परी॑णसः।सु॒न्वा॒नः।हि।स्म॒।यज॑ति।अव॑।द्विषः॑।दे॒वाना॑म्।अव॑।द्विषः॑।सु॒न्वा॒नः।इत्।सि॒सा॒स॒ति॒।स॒हस्रा॑।वा॒जी।अवृ॑तः।सु॒न्वा॒नाय॑।इन्द्रः॑।द॒दा॒ति॒।आ॒ऽभुव॑म्।र॒यिम्।द॒दा॒ति॒।आ॒ऽभुव॑म्॥  
