

  
गाय॑त्।साम॑।न॒भ॒न्य॑म्।यथा॑।वेः।अर्चा॑म।तत्।व॒वृ॒धा॒नम्।स्वः॑ऽवत्।गावः॑।धे॒नवः॑।ब॒र्हिषि॑।अद॑ब्धाः।आ।यत्।स॒द्मान॑म्।दि॒व्यम्।विवा॑सान्॥  
अर्च॒त्।वृषा॑।वृष॑ऽभिः।स्वऽइदु॑हव्यैः।मृ॒गः।न।अश्नः॑।अति॑।यत्।जु॒गु॒र्यात्।प्र।म॒न्द॒युः।म॒नाम्।गू॒र्त॒।होता॑।भर॑ते।मर्यः॑।मि॒थु॒ना।यज॑त्रः॥  
नक्ष॑त्।होता॑।परि॑।सद्म॑।मि॒ता।यन्।भर॑त्।गर्भ॑म्।आ।श॒रदः॑।पृ॒थि॒व्याः।क्रन्द॑त्।अश्वः॑।नय॑मानः।रु॒वत्।गौः।अ॒न्तः।दू॒तः।न।रोद॑सी॒ इति॑।च॒र॒त्।वाक्॥  
ता।क॒र्म॒।अष॑ऽतरा।अ॒स्मै॒।प्र।च्यौ॒त्नानि॑।दे॒व॒ऽयन्तः॑।भ॒र॒न्ते॒।जुजो॑षत्।इन्द्रः॑।द॒स्मऽव॑र्चाः।नास॑त्याऽइव।सुग्म्यः॑।र॒थे॒ऽस्थाः॥  
तम्।उँ॒म् इति॑।स्तु॒हि॒।इन्द्र॑म्।यः।ह॒।सत्वा॑।यः।शूरः॑।म॒घवा॑।यः।र॒थे॒ऽस्थाः।प्र॒ती॒चः।चि॒त्।योधी॑यान्।वृष॑ण्ऽवान्।व॒व॒व्रुषः॑।चि॒त्।तम॑सः।वि॒ऽह॒न्ता॥  
प्र।यत्।इ॒त्था।म॒हि॒ना।नृऽभ्यः॑।अस्ति॑।अर॑म्।रोद॑सी॒ इति॑।क॒क्ष्ये॒३॒॑ इति॑।न।अ॒स्मै॒।सम्।वि॒व्ये॒।इन्द्रः॑।वृ॒जन॑म्।न।भूम॑।भर्ति॑।स्व॒धाऽवा॑न्।ओ॒प॒शम्ऽइ॑व।द्याम्॥  
स॒मत्ऽसु॑।त्वा॒।शू॒र॒।स॒ताम्।उ॒रा॒णम्।प्र॒प॒थिन्ऽत॑मम्।प॒रि॒ऽतं॒स॒यध्यै॑।स॒जोष॑सः।इन्द्र॑म्।मदे॑।क्षो॒णीः।सू॒रिम्।चि॒त्।ये।अ॒नु॒ऽमद॑न्ति।वाजैः॑॥  
ए॒व।हि।ते॒।शम्।सव॑ना।स॒मु॒द्रे।आपः॑।यत्।ते॒।आ॒सु।मद॑न्ति।दे॒वीः।विश्वा॑।ते॒।अनु॑।जोष्या॑।भू॒त्।गौः।सू॒रीन्।चि॒त्।यदि॑।धि॒षा।वेषि॑।जना॑न्॥  
असा॑म।यथा॑।सु॒ऽस॒खायः॑।ए॒न॒।सु॒ऽअ॒भि॒ष्टयः॑।न॒राम्।न।शंसैः॑।अस॑त्।यथा॑।नः॒।इन्द्रः॑।व॒न्द॒ने॒ऽस्थाः।तु॒रः।न।कर्म॑।नय॑मानः।उ॒क्था॥  
विऽस्प॑र्धसः।न॒राम्।न।शंसैः॑।अ॒स्माक॑।अ॒स॒त्।इन्द्रः॑।वज्र॑ऽहस्तः।मि॒त्र॒ऽयुवः॑।न।पूःऽप॑तिम्।सुऽशि॑श्टौ।म॒ध्य॒ऽयुवः॑।उप॑।शि॒क्ष॒न्ति॒।य॒ज्ञैः॥  
य॒ज्ञः।हि।स्म॒।इन्द्र॑म्।कः।चि॒त्।ऋ॒न्धन्।जु॒हु॒र्ता॒णः।चि॒त्।मन॑सा।प॒रि॒ऽयन्।ती॒र्थे।न।अच्छ॑।त॒तृ॒षा॒णम्।ओकः॑।दी॒र्घः।न।सि॒ध्रम्।आ।कृ॒णो॒ति॒।अध्वा॑॥  
मो इति॑।सु।नः॒।इ॒न्द्र॒।अत्र॑।पृ॒त्ऽसु।दे॒वैः।अस्ति॑।हि।स्म॒।ते॒।शु॒ष्मि॒न्।अ॒व॒ऽयाः।म॒हः।चि॒त्।यस्य॑।मी॒ळ्हुषः॑।य॒व्या।ह॒विष्म॑तः।म॒रुतः॑।वन्द॑ते।गीः॥  
ए॒षः।स्तोमः॑।इ॒न्द्र॒।तुभ्य॑म्।अ॒स्मे इति॑।ए॒तेन॑।गा॒तुम्।ह॒रि॒ऽवः॒।वि॒दः॒।नः॒।आ।नः॒।व॒वृ॒त्याः॒।सु॒वि॒ताय॑।दे॒व॒।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
