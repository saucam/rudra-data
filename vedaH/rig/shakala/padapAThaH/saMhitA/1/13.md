

  
सुऽस॑मिद्धः।नः॒।आ।व॒ह॒।दे॒वान्।अ॒ग्ने॒।ह॒विष्म॑ते।होत॒रिति॑।पा॒व॒क॒।यक्षि॑।च॒॥  
मधु॑ऽमन्तम्।त॒नू॒ऽन॒पा॒त्।य॒ज्ञम्।दे॒वेषु॑।नः॒।क॒वे॒।अ॒द्य।कृ॒णु॒हि॒।वी॒तये॑॥  
नरा॒शंस॑म्।इ॒ह।प्रि॒यम्।अ॒स्मिन्।य॒ज्ञे।उप॑।ह्व॒ये॒।मधु॑ऽजिह्वम्।ह॒विः॒ऽकृत॑म्॥  
अग्ने॑।सु॒खऽत॑मे।रथे॑।दे॒वान्।इ॒ळि॒तः।आ।व॒ह॒।असि॑।होता॑।मनुः॑ऽहितः॥  
स्तृ॒णी॒त।ब॒र्हिः।आ॒नु॒षक्।घृ॒तऽपृ॑ष्ठम्।म॒नी॒षि॒णः॒।यत्र॑।अ॒मृत॑स्य।चक्ष॑णम्॥  
वि।श्र॒य॒न्ता॒म्।ऋ॒त॒ऽवृधः॑।द्वारः॑।दे॒वीः।अ॒स॒श्चतः॑।अ॒द्य।नू॒नम्।च॒।यष्ट॑वे॥  
नक्तो॒षासा॑।सु॒ऽपेश॑सा।अ॒स्मिन्।य॒ज्ञे।उप॑।ह्व॒ये॒।इ॒दम्।नः॒।ब॒र्हिः।आ॒ऽसदे॑॥  
ता।सु॒ऽजि॒ह्वौ।उप॑।ह्व॒ये॒।होता॑रा।दैव्या॑।क॒वी इति॑।य॒ज्ञम् नः॒।य॒क्ष॒ता॒म्।इ॒मम्॥  
इळा॑।सर॑स्वती।म॒ही।ति॒स्रः।दे॒वीः।म॒यः॒ऽभुवः॑।ब॒र्हिः।सी॒द॒न्तु॒।अ॒स्त्रिधः॑॥  
इ॒ह।त्वष्टा॑रम्।अ॒ग्रि॒यम्।वि॒श्वऽरू॑पम्।उप॑।ह्व॒ये॒।अ॒स्माक॑म्।अ॒स्तु॒।केव॑लः॥  
अव॑।सृ॒ज॒।व॒न॒स्प॒ते॒।देव॑।दे॒वेभ्यः॑।ह॒विः।प्र।दा॒तुः।अ॒स्तु॒।चेत॑नम्॥  
स्वाहा॑।य॒ज्ञम्।कृ॒णो॒त॒न॒।इन्द्रा॑य।यज्व॑नः।गृ॒हे।तत्र॑।दे॒वान्।उप॑।ह्व॒ये॒॥  
