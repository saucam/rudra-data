

  
आ।इ॒न्द्र॒।सा॒न॒सिम्।र॒यिम्।स॒ऽजित्वा॑नम्।स॒दा॒ऽसह॑म्।वर्षि॑ष्ठम्।ऊ॒तये॑।भ॒र॒॥  
नि।येन॑।मु॒ष्टि॒ऽह॒त्यया॑।नि।वृ॒त्रा।रु॒णधा॑महै।त्वाऽऊ॑तासः।नि।अर्व॑ता॥  
इन्द्र॑।त्वाऽऊ॑तासः।आ।व॒यम्।वज्र॑म्।घ॒ना।द॒दी॒म॒हि॒।जये॑म।सम्।यु॒धि।स्पृधः॑॥  
व॒यम्।शूरे॑भिः।अस्तृ॑ऽभिः।इन्द्र॑।त्वया॑।यु॒जा।व॒यम्।सा॒स॒ह्याम॑ पृ॒त॒न्य॒तः॥  
म॒हान्।इन्द्रः॑।प॒रः।च॒।नु।म॒हि॒ऽत्वम्।अ॒स्तु॒।व॒ज्रिणे॑।द्यौः।न।प्र॒थि॒ना।शवः॑॥  
स॒म्ऽओ॒हे।वा॒।ये।आश॑त।नरः॑।तो॒कस्य॑।सनि॑तौ।विप्रा॑सः।वा॒।धि॒या॒ऽयवः॑॥  
यः।कु॒क्षिः।सो॒म॒ऽपात॑मः।स॒मु॒द्रःऽइ॑व।पिन्व॑ते।उ॒र्वीः।आपः॑।न।का॒कुदः॑॥  
ए॒व।हि।अ॒स्य॒।सू॒नृता॑।वि॒ऽर॒प्शी।गोऽम॑ती।म॒ही।प॒क्वा।शाखा॑।न।दा॒शुषे॑॥  
ए॒व।हि।ते॒।विऽभू॑तयः।ऊ॒तयः॑।इ॒न्द्र॒।माऽव॑ते।स॒द्यः।चि॒त्।सन्ति॑।दा॒शुषे॑॥  
ए॒व।हि।अ॒स्य॒।काम्या॑।स्तोमः॑।उ॒क्थम्।च॒।शंस्या॑।इन्द्रा॑य।सोम॑ऽपीतये॥  
