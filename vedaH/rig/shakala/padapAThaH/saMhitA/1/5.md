

  
आ।तु।आ।इ॒त॒।नि।सी॒द॒त॒।इन्द्र॑म्।अ॒भि।प्र।गा॒य॒त॒।सखा॑यः॒।स्तोम॑ऽवाहसः॥  
पु॒रु॒ऽतम॑म्।पु॒रू॒णाम्।ईशा॑नम्।वार्या॑णम्।इन्द्र॑म्।सोमे॑।सचा॑।सु॒ते॥  
सः।घ॒।नः॒।योगे॑।आ।भु॒व॒त्।सः।रा॒ये।सः।पुर॑म्ऽध्याम्।गम॑त्।वाजे॑भिः।आ।सः।नः॒॥  
यस्य॑।स॒म्ऽस्थे।न।वृ॒ण्वते॑।हरी॒ इति॑।स॒मत्ऽसु॑।शत्र॑वः।तस्मै॑।इन्द्रा॑य।गा॒य॒त॒॥  
सु॒त॒ऽपाव्ने॑।सु॒ताः।इ॒मे।शुच॑यः।य॒न्ति॒।वी॒तये॑।सोमा॑सः।दधि॑ऽआशिरः॥  
त्वम्।सु॒तस्य॑।पी॒तये॑।स॒द्यः।वृ॒द्धः।अ॒जा॒य॒थाः॒।इन्द्र॑।ज्यैष्ठ्या॑य।सु॒क्र॒तो॒ इति॑ सुऽक्रतो॥  
आ।त्वा॒।वि॒श॒न्तु॒।आ॒शवः॑।सोमा॑सः।इ॒न्द्र॒।गि॒र्व॒णः॒।शम्।ते॒।स॒न्तु॒।प्रऽचे॑तसे॥  
त्वाम्।स्तोमाः॑।अ॒वी॒वृ॒ध॒न्।त्वाम्।उ॒क्था।श॒त॒क्र॒तो॒ इति॑ शतऽक्रतो।त्वाम्।व॒र्ध॒न्तु॒।नः॒।गिरः॑॥  
अक्षि॑तऽऊतिः।स॒ने॒त्।इ॒मम्।वाज॑म्।इन्द्रः॑।स॒ह॒स्रिण॑म्।यस्मि॑न्।विश्वा॑नि।पौंस्या॑॥  
मा।नः॒।मर्ताः॑।अ॒भि।द्रु॒ह॒न्।त॒नूना॑म्।इ॒न्द्र॒।गि॒र्व॒णः॒।ईशा॑नः।य॒व॒य॒।व॒धम्॥  
