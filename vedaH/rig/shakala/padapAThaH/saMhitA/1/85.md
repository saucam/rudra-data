

  
प्र।ये।शुम्भ॑न्ते।जन॑यः।न।सप्त॑यः।याम॑न्।रु॒द्रस्य॑।सू॒नवः॑।सु॒ऽदंस॑सः।रोद॑सी॒ इति॑।हि।म॒रुतः॑।च॒क्रि॒रे।वृ॒धे।मद॑न्ति।वी॒राः।वि॒दथे॑षु।घृष्व॑यः॥  
ते।उ॒क्षि॒तासः॑।म॒हि॒मान॑म्।आ॒श॒त॒।दि॒वि।रु॒द्रासः॑।अधि॑।च॒क्रि॒रे॒।सदः॑।अर्च॑न्तः।अ॒र्कम्।ज॒नय॑न्तः।इ॒न्द्रि॒यम्।अधि॑।श्रियः॑।द॒धि॒रे॒।पृश्नि॑ऽमातरः॥  
गोऽमा॑तरः॑।यत्।शु॒भय॑न्ते।अ॒ञ्जिऽभिः॑।त॒नूषु॑।शु॒भ्राः।द॒धि॒रे॒।वि॒रुक्म॑तः।बाध॑न्ते।विश्व॑म्।अ॒भि॒ऽमा॒तिन॑म्।अप॑।वर्त्मा॑नि।ए॒षा॒म्।अनु॑।री॒य॒ते॒।घृ॒तम्॥  
वि।ये।भ्राज॑न्ते।सुऽम॑खासः।ऋ॒ष्टिऽभिः॑।प्र॒ऽच्य॒वय॑न्तः।अच्यु॑ता।चि॒त्।ओज॑सा।म॒नः॒ऽजुवः॑।यत्।म॒रु॒तः॒।रथे॑षु।आ।वृष॑ऽव्रातासः।पृष॑तीः।अयु॑ग्ध्वम्॥  
प्र।यत्।रथे॑षु।पृष॑तीः।अयु॑ग्ध्वम्।वाजे॑।अद्रि॑म्।म॒रु॒तः॒।रं॒हय॑न्तः।उ॒त।अ॒रु॒षस्य॑।वि।स्य॒न्ति॒।धाराः॑।चर्म॑ऽइव।उ॒दऽभिः॑।वि।उ॒न्दन्ति॑।भूम॑॥  
आ।वः॒।व॒ह॒न्तु॒।सप्त॑यः।र॒घु॒ऽस्यदः॑।र॒घु॒ऽपत्वा॑नः।प्र।जि॒गा॒त॒।बा॒हुऽभिः॑।सीद॑ता।ब॒र्हिः।उ॒रु।वः॒।सदः॑।कृ॒तम्।मा॒दय॑ध्वम्।म॒रु॒तः॒।मध्वः॑।अन्ध॑सः॥  
ते।अ॒व॒र्ध॒न्त॒।स्वऽत॑वसः।म॒हि॒ऽत्व॒ना।आ।नाक॑म्।त॒स्थुः।उ॒रु।च॒क्रि॒रे॒।सदः॑।विष्णुः॑।यत्।ह॒।आव॑त्।वृष॑णम्।म॒द॒ऽच्युत॑म्।वयः॑।न।स्द॒न्।अधि॑।ब॒र्हिषि॑।प्रि॒ये॥  
शूराः॑ऽइव।इत्।युयु॑धयह्।न।जग्म॑यः।श्र॒व॒स्यवः॑।न।पृत॑नासु।ये॒ति॒रे॒।भय॑न्ते।विश्वा॑।भुव॑ना।म॒रुत्ऽभ्यः॑।राजा॑नःऽइव।त्वे॒षऽस॑न्दृशः।नरः॑॥  
त्वष्टा॑।यत्।वज्र॑म्।सुऽकृ॑तम्।हि॒र॒ण्यय॑म्।स॒हस्र॑ऽभृष्टिम्।सु॒ऽअपाः॑।अव॑र्तयत्।ध॒त्ते।इन्द्रः॑।नरि॑।अपां॑सि।कर्त॑वे।अह॑न्।वृ॒त्रम्।निः।अ॒पाम्।औ॒ब्ज॒त्।अ॒र्ण॒वम्॥  
ऊ॒र्ध्वम्।नु॒नु॒द्रे॒।अ॒व॒तम्।ते।ओज॑सा।द॒दृ॒हा॒णम्।चि॒त्।बि॒भि॒दुः॒।वि।पर्व॑तम्।धम॑न्तः।वा॒णम्।म॒रुतः॑।सु॒ऽदान॑वह्।मदे॑।सोम॑स्य।रण्या॑नि।च॒क्रि॒रे॒॥  
जि॒ह्मम्।नु॒नु॒द्रे॒।अ॒व॒तम्।तया॑।दि॒शा।असि॑ञ्चन्।उत्स॑म्।गोत॑माय।तृ॒ष्णऽजे॑।आ।ग॒च्छ॒न्ति॒।ई॒म्।अव॑सा।चि॒त्रऽभा॑नवः।काम॑म्।विप्र॑स्य।त॒र्प॒य॒न्त॒।धाम॑ऽभिः॥  
या।वः॒।शर्म॑।श॒श॒मा॒नाय॑।सन्ति॑।त्रि॒ऽधातू॑नि।दा॒शुषे॑।य॒च्छ॒त॒।अधि॑।अ॒स्मभ्य॑म्।तानि॑।म॒रु॒तः॒।वि।य॒न्त॒।र॒यिम्।नः॒।ध॒त्त॒।वृ॒ष॒णः॒।सु॒ऽवीर॑म्॥  
