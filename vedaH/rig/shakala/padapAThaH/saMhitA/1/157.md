

  
अबो॑धि।अ॒ग्निः।ज्मः।उत्।ए॒ति॒।सूर्यः॑।वि।उ॒षाः।च॒न्द्रा।म॒ही।आ॒वः॒।अ॒र्चिषा॑।अयु॑क्षाताम्।अ॒श्विना॑।यात॑वे।रथ॑म्।प्र।अ॒सा॒वी॒त्।दे॒वः।स॒वि॒ता।जग॑त्।पृथ॑क्॥  
यत्।यु॒ञ्जाथे॒ इति॑।वृष॑णम्।अ॒श्वि॒ना॒।रथ॑म्।घृ॒तेन॑।नः॒।मधु॑ना।क्ष॒त्रम्।उ॒क्ष॒त॒म्।अ॒स्माक॑म्।ब्रह्म॑।पृत॑नासु।जि॒न्व॒त॒म्।व॒यम्।धना॑।शूर॑ऽसाता।भ॒जे॒म॒हि॒॥  
अ॒र्वाङ्।त्रि॒ऽच॒क्रः।म॒धु॒ऽवाह॑नः।रथः॑।जी॒रऽअ॑श्वः।अ॒श्विनोः॑।या॒तु॒।सुऽस्तु॑तः।त्रि॒ऽव॒न्धु॒रः।म॒घऽवा॑।वि॒श्वऽसौ॑भगः।शम्।नः॒।आ।व॒क्ष॒त्।द्वि॒ऽपदे॑।चतुः॑ऽपदे॥  
आ।नः॒।ऊर्ज॑म्।व॒ह॒त॒म्।अ॒श्वि॒ना॒।यु॒वम्।मधु॑ऽमत्या।नः॒।कश॑या।मि॒मि॒क्ष॒त॒म्।प्र।आयुः॑।तारि॑ष्टम्।निः।रपां॑सि।मृ॒क्ष॒त॒म्।सेध॑तम्।द्वेषः॑।भव॑तम्।स॒चा॒ऽभुवा॑॥  
यु॒वम्।ह॒।गर्भ॑म्।जग॑तीषु।ध॒त्थः॒।यु॒वम्।विश्वे॑षु।भुव॑नेषु।अ॒न्तरिति॑।यु॒वम्।अ॒ग्निम्।च॒।वृ॒ष॒णौ॒।अ॒पः।च॒।वन॒स्पती॑न्।अ॒श्वि॒नौ॒।ऐर॑येथाम्॥  
यु॒वम्।ह॒।स्थः॒।भि॒षजा॑।भे॒ष॒जेभिः॑।अथो॒ इति॑।ह॒।स्थः॒।र॒थ्या॑।रथ्ये॑भि॒रिति॒ रथ्ये॑भिः।अथो॒ इति॑।ह॒।क्ष॒त्रम्।अधि॑।ध॒त्थ॒।उ॒ग्रा॒।यः।वा॒म्।ह॒विष्मा॑न्।मन॑सा।द॒दाश॑॥  
