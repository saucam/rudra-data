

  
अ॒ग्निम्।ई॒ळे॒।पु॒रःऽहि॑तम्।य॒ज्ञस्य॑।दे॒वम्।ऋ॒त्विज॑म्।होता॑रम्।र॒त्न॒ऽधात॑मम्॥  
अ॒ग्निः।पूर्वे॑भिः।ऋषि॑ऽभिः।ईड्यः॑।नूत॑नैः।उ॒त।सः।दे॒वान्।आ।इ॒ह।व॒क्ष॒ति॒॥  
अ॒ग्निना॑।र॒यिम्।अ॒श्न॒व॒त्।पोष॑म्।ए॒व।दि॒वेऽदि॑वे।य॒शस॑म्।वी॒रव॑त्ऽतमम्॥  
अग्ने॑।यम्।य॒ज्ञम्।अ॒ध्व॒रम्।वि॒श्वतः॑।प॒रि॒ऽभूः।असि॑।सः।इत्।दे॒वेषु॑।ग॒च्छ॒ति॒॥  
अ॒ग्निः।होता॑।क॒विऽक्र॑तुः।स॒त्यः।चि॒त्रश्र॑वःऽतमः।दे॒वः।दे॒वेभिः॑।आ।ग॒म॒त्॥  
यत्।अ॒ङ्ग।दा॒शुषे॑।त्वम्।अग्ने॑।भ॒द्रम्।क॒रि॒ष्यसि॑।तव॑।इत्।तत्।स॒त्यम्।अ॒ङ्गि॒रः॒॥  
उप॑।त्वा॒।अ॒ग्ने॒।दि॒वेऽदि॑वे।दोषा॑ऽवस्तः।धि॒या।व॒यम्।नमः॑।भर॑न्तः।आ।इ॒म॒सि॒॥  
राज॑न्तम्।अ॒ध्व॒राणा॑म्।गो॒पाम्।ऋ॒तस्य॑।दीदि॑विम्।वर्ध॑मानम्।स्वे।दमे॑॥  
सः।नः॒।पि॒ताऽइ॑व।सू॒नवे॑।अग्ने॑।सु॒ऽउ॒पा॒य॒नः।भ॒व॒।सच॑स्व।नः॒।स्व॒स्तये॑॥  
