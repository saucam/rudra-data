

  
इन्द्र॑।आ।इ॒हि॒।मत्सि॑।अन्ध॑सः।विश्वे॑भिः।सो॒म॒पर्व॑ऽभिः।म॒हान्।अ॒भि॒ष्टिः।ओज॑सा॥  
आ।ई॒म्।ए॒न॒म्।सृ॒ज॒त॒।सु॒ते।म॒न्दिम्।इन्द्रा॑य।म॒न्दिने॑।चक्रि॑म्।विश्वा॑नि।चक्र॑ये॥  
मत्स्व॑।सु॒ऽशि॒प्र॒।म॒न्दिऽभिः।स्तोमे॑भिः।वि॒श्व॒ऽच॒र्ष॒णे॒।सचा॑।ए॒षु।सव॑नेषु।आ॥  
असृ॑ग्रम्।इ॒न्द्र॒।ते॒।गिरः॑।प्रति॑।त्वाम्।उद्।अ॒हा॒स॒त॒।अजो॑षाः।वृ॒ष॒भम्।पति॑म्॥  
सम्।चो॒द॒य॒।चि॒त्रम्।अ॒र्वाक्।राधः॑।इ॒न्द्र॒।वरे॑ण्यम्।अस॑त्।इत्।ते॒।वि॒ऽभु।प्र॒ऽभु॥  
अ॒स्मान्।सु।तत्र॑।चो॒द॒य॒।इन्द्र॑।रा॒ये।रभ॑स्वतः।तुवि॑ऽद्युम्न।यश॑स्वतः॥  
सम्।गोऽम॑त्।इ॒न्द्र॒।वाज॑ऽवत्।अ॒स्मे इति॑।पृ॒थु।श्रवः॑।बृ॒हत्।वि॒श्वऽआ॑युः।धे॒हि॒।अक्षि॑तम्॥  
अ॒स्मे इति॑।धे॒हि॒।श्रवः॑।बृ॒हत्।द्यु॒म्नम्।स॒ह॒स्र॒ऽसात॑मम्।इन्द्र॑।ताः।र॒थिनिः॑।इषः॑॥  
वसोः॑।इन्द्र॑म्।वसु॑ऽपतिम्।गीः॒ऽभिः।गृ॒णन्तः॑।ऋ॒ग्मिय॑म्।होम॑।गन्ता॑रम्।ऊ॒तये॑॥  
सु॒तेऽसु॑ते।निऽओ॑कसे।बृ॒हत्।बृ॒ह॒ते।आ।इत्।अ॒रिः।इन्द्रा॑य।शू॒षम्।अ॒र्च॒ति॒॥  
