

  
आ।इ॒न्द्र॒।या॒हि॒।उप॑।नः॒।प॒रा॒ऽवतः।न।अ॒यम्।अच्छ॑।वि॒दथा॑निऽइव।सत्ऽप॑तिः।अस्त॑म्।राजा॑ऽइव।सत्ऽप॑तिः।हवा॑महे।त्वा॒।व॒यम्।प्रय॑स्वन्तः।सु॒ते।सचा॑।पु॒त्रासः॑।न।पि॒तर॑म्।वाज॑ऽसातये।मंहि॑ष्ठम्।वाज॑ऽसातये॥  
पिब॑।सोम॑म्।इ॒न्द्र॒।सु॒वा॒नम्।अद्रि॑ऽभिः।कोशे॑न।सि॒क्तम्।अ॒व॒तम्।न।वंस॑गः।त॒तृ॒षा॒णः।न।वंस॑गः।मदा॑य।ह॒र्य॒ताय॑।ते॒।तु॒विःऽत॑माय॒।धाय॑से।आ।त्वा॒।य॒च्छ॒न्तु॒।ह॒रितः॑।न।सूर्य॑म्।अहा॑।विश्वा॑ऽइव।सूर्य॑म्॥  
अवि॑न्दत्।दि॒वः।निऽहि॑तम्।गुहा॑।नि॒धि॑म्।वेः।न।गर्भ॑म्।परि॑ऽवीतम्।अश्म॑नि।अ॒न॒न्ते।अ॒न्तः।अश्म॑नि।व्र॒जम्।व॒ज्री।गवा॑म्ऽइव।सिसा॑सन्।अङ्गि॑रःऽतमः।अप॑।अ॒वृ॒णो॒त्।इषः॑।इन्द्रः॑।परि॑ऽवृताः।द्वारः॑।इषः॑।परि॑ऽवृताः॥  
दा॒दृ॒हा॒णः।वज्र॑म्।इन्द्रः॑।गभ॑स्त्योः।क्षद्म॑ऽइव।ति॒ग्मम्।अस॑नाय।सम्।श्य॒त्।अ॒हि॒ऽहत्या॑य।सम्।श्य॒त्।स॒म्ऽवि॒व्या॒नः।ओज॑सा।शवः॑ऽभिः।इ॒न्द्र॒।म॒ज्मना॑।तष्टा॑ऽइव।वृ॒क्षम्।व॒निनः॑।नि।वृ॒श्च॒सि॒।प॒र॒श्वाऽइ॑व।नि।वृ॒श्च॒सि॒॥  
त्वम्।वृथा॑।न॒द्यः॑।इ॒न्द्र॒।सर्त॑वे।अच्छ॑।स॒मु॒द्रम्।अ॒सृ॒जः॒।रथा॑न्ऽइव।वा॒ज॒य॒तः।रथा॑न्ऽइव।इ॒तः।ऊ॒तीः।अ॒यु॒ञ्ज॒त॒।स॒मा॒नम्।अर्थ॑म्।अक्षि॑तम्।धे॒नूःऽइ॑व।मन॑वे।वि॒श्वऽदो॑हसः।जना॑य।वि॒श्वऽदो॑हसः॥  
इ॒माम्।ते॒।वाच॑म्।व॒सु॒ऽयन्तः॑।आ॒यवः॑।रथ॑म्।न।धीरः॑।सु॒ऽअपाः॑।अ॒त॒क्षि॒षुः॒।सु॒म्नाय॑।त्वाम्।अ॒त॒क्षि॒षुः॒।शु॒म्भन्तः॑।जेन्य॑म्।यथा॑।वाजे॑षु।वि॒प्र॒।वा॒जिन॑म्।अत्य॑म्ऽइव।शव॑से।सा॒तये॑।धना॑।विश्वा॑।धना॑नि।सा॒तये॑॥  
भि॒नत्।पुरः॑।न॒व॒तिम्।इ॒न्द्र॒।पू॒रवे॑।दिवः॑ऽदासाय।महि॑।दा॒शुषे॑।नृ॒तो॒ इति॑।वज्रे॑ण।दा॒शुषे॑।नृ॒तो॒ इति॑।अ॒ति॒थि॒ऽग्वाय॑।शम्ब॑रम्।गि॒रेः।उ॒ग्रः।अव॑।अ॒भ॒र॒त्।म॒हः।धना॑नि।दय॑मानः।ओज॑सा।विश्वा॑।धना॒नि।ओज॑सा॥  
इन्द्रः॑।स॒मत्ऽसु॑।यज॑मानम्।आर्य॑म्।प्र।आ॒व॒त्।विश्वे॑षु।श॒तम्ऽऊ॑तिः।आ॒जिषु॑।स्वः॑ऽमीळ्हेषु।आ॒जिषु॑।मन॑वे।शास॑त्।अ॒व्र॒तान्।त्वच॑म्।कृ॒ष्णाम्।अ॒र॒न्ध॒य॒त्।दक्ष॑म्।न।विश्व॑म्।त॒तृ॒षा॒णम्।ओ॒ष॒ति॒।नि।अ॒र्श॒सा॒नम्।ओ॒ष॒ति॒॥  
सूरः॑।च॒क्रम्।प्र।वृ॒ह॒त्।जा॒तः।ओज॑सा।प्र।पि॒त्वे।वाच॑म्।अ॒रु॒णः।मु॒षा॒य॒ति॒।ई॒शा॒नः।आ।मु॒षा॒य॒ति॒।उ॒शना॑।यत्।प॒रा॒ऽवतः॑।अज॑गन्।ऊ॒तये॑।क॒वे॒।सु॒म्नानि॑।विश्वा॑।मनु॑षाऽइव।तु॒र्वणिः।अहा॑।विश्वा॑ऽइव।तु॒र्वणिः॑॥  
सः।नः॒।नव्ये॑भिः।वृ॒ष॒ऽक॒र्म॒न्।उ॒क्थैः।पुरा॑म्।द॒र्त॒रिति॑ दर्तः।पा॒युऽभिः॑।पा॒हि॒।श॒ग्मैः।दि॒वः॒ऽदा॒सेभिः॑।इ॒न्द्र॒।स्तवा॑नः।व॒वृ॒धी॒थाः।अहो॑भिःऽइव।द्यौः॥  
