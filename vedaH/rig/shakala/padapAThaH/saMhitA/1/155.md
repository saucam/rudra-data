

  
प्र।वः॒।पान्त॑म्।अन्ध॑सः।धि॒या॒ऽय॒ते।म॒हे।शूरा॑य।विष्ण॑वे।च॒।अ॒र्च॒त॒।या।सानु॑नि।पर्व॑तानाम्।अदा॑भ्या।म॒हः।त॒स्थतुः॑।अर्व॑ताऽइव।सा॒धुना॑॥  
त्वे॒षम्।इ॒त्था।स॒म्ऽअर॑णम्।शिमी॑ऽवतोः।इन्द्रा॑विष्णू॒ इति॑।सु॒त॒ऽपाः।वा॒म्।उ॒रु॒ष्य॒ति॒।या।मर्त्या॑य।प्र॒ति॒ऽधी॒यमा॑नम्।इत्।कृ॒शानोः॑।अस्तुः॑।अ॒स॒नाम्।उ॒रु॒ष्यथः॑॥  
ताः।ई॒म्।व॒र्ध॒न्ति॒।महि॑।अ॒स्य॒।पौंस्य॑म्।नि।मा॒तरा॑।न॒य॒ति॒।रेत॑से।भु॒जे।दधा॑ति।पु॒त्रः।अव॑रम्।पर॑म्।पि॒तुः।नाम॑।तृ॒तीय॑म्।अधि॑।रो॒च॒ने।दि॒वः॥  
तत्ऽत॑त्।इत्।अ॒स्य॒।पौंस्य॑म्।गृ॒णी॒म॒सि॒।इ॒नस्य॑।त्रा॒तुः।अ॒वृ॒कस्य॑।मी॒ळ्हुषः॑।यः।पार्थि॑वानि।त्रि॒ऽभिः।इत्।विगा॑मऽभिः।उ॒रु।क्रमि॑ष्ट।उ॒रु॒ऽगा॒याय॑ जी॒वसे॑॥  
द्वे इति॑।इत्।अ॒स्य॒।क्रम॑णे॒ इति॑।स्वः॒ऽदृशः॑।अ॒भि॒ऽख्याय॑।मर्त्यः॑।भु॒र॒ण्य॒ति॒।तृ॒तीय॑म्।अ॒स्य॒।नकिः॑।आ।द॒ध॒र्ष॒ति॒।वयः॑।च॒न।प॒तय॑न्तः।प॒त॒त्रिणः॑॥  
च॒तुःऽभिः॑।सा॒कम्।न॒व॒तिम्।च॒।नाम॑ऽभिः।च॒क्रम्।न।वृ॒त्तम्।व्यती॑न्।अ॒वी॒वि॒प॒त्।बृ॒हत्ऽश॑रीरः।वि॒ऽमिमा॑नः।ऋक्व॑ऽभिः।युवा॑।अकु॑मारः।प्रति॑।ए॒ति॒।आ॒ऽह॒वम्॥  
