

  
कत्।ह॒।नू॒नम्।क॒ध॒ऽप्रि॒यः॒।पि॒ता।पु॒त्रम्।न।हस्त॑योः।द॒धि॒ध्वे।वृ॒क्त॒ऽब॒र्हि॒षः॒॥  
क्व॑।नू॒नम्।कत्।वः॒।अर्थ॑म्।गन्ता॑।दि॒वः।न।पृ॒थि॒व्याः।क्व॑।वः॒।गावः॑।न।र॒ण्य॒न्ति॒॥  
क्व॑।वः॒।सु॒म्ना।नव्यां॑सि।मरु॑तः।क्व॑।सु॒वि॒ता।क्वो॒३॒॑ इति॑।विश्वा॑नि।सौभ॑गा॥  
यत्।यू॒यम्।पृ॒श्नि॒ऽमा॒त॒रः॒।मर्ता॑सः।स्यात॑न।स्तो॒ता।वः॒।अ॒मृतः॑।स्यात्॥  
मा।वः॒।मृ॒गः।न।यव॑से।ज॒रि॒ता।भू॒त्।अजो॑ष्यः।प॒था।य॒मस्य॑।गा॒त्।उप॑॥  
मो इति॑।सु।नः॒।परा॑ऽपरा।निःऽऋ॑तिः।दुः॒ऽहना॑।व॒धी॒त्।प॒दी॒ष्ट।तृष्ण॑या।स॒ह॥  
स॒त्यम्।त्वे॒षाः।अम॑ऽवन्तः।धन्व॑म्।चि॒त्।आ।रु॒द्रिया॑सः।मिह॑म्।कृ॒ण्व॒न्ति॒।अ॒वा॒ताम्॥  
वा॒श्राऽइ॑व।वि॒ऽद्युत्।मि॒मा॒ति॒।व॒त्सम्।न।मा॒ता।सि॒ष॒क्ति॒।य॒त्।ए॒षा॒म्।वृ॒ष्टिः।अस॑र्जि॥  
दिवा॑।चि॒त्।तमः॑।कृ॒ण्व॒न्ति॒।प॒र्जन्ये॑न।उ॒द॒ऽवा॒हेन॑।यत्।पृ॒थि॒वीम्।वि॒ऽउ॒न्दन्ति॑॥  
अध॑।स्व॒नात्।म॒रुताम्।विश्व॑म्।आ।सद्म॑।पार्थि॑वम्।अरे॑जन्त।प्र।मानु॑षाः॥  
मरु॑तः।वी॒ळु॒पा॒णिऽभिः॑।चि॒त्राः।रोध॑स्वतीः।अनु॑।या॒त।ई॒म्।अखि॑द्रयामऽभिः॥  
स्थि॒राः।वः॒।स॒न्तु॒।ने॒मयः॑।रथाः॑।अश्वा॑सः।ए॒षा॒म्।सुऽसं॑स्कृताः।अ॒भीश॑वः॥  
अच्छ॑।व॒द॒।तना॑।गि॒रा।ज॒रायै॑।ब्रह्म॑णः।पति॑म्।अ॒ग्निम्।मि॒त्रम्।न।द॒र्श॒तम्॥  
मि॒मी॒हि।श्लोक॑म्।आ॒स्ये॑।प॒र्जन्यः॑ऽइव।त॒त॒नः॒।गाय॑।गा॒य॒त्रम्।उ॒क्थ्य॑म्॥  
वन्द॑स्व।मारु॑तम्।ग॒णम्।त्वे॒षम्।प॒न॒स्युम्।अ॒र्किण॑म्।अ॒स्मे इति॑।वृ॒द्धाः।अ॒स॒न्।इ॒ह॥  
