

  
क्री॒ळम्।वः॒।शर्धः॑।मारु॑तम्।अ॒न॒र्वाण॑म्।र॒थे॒ऽशुभ॑म्।कण्वाः॑।अ॒भि।प्र।गा॒य॒त॒॥  
ये।पृष॑तीभिः।ऋ॒ष्टिऽभिः॑।सा॒कम्।वाशी॑भिः।अ॒ञ्जिऽभिः॑।अजा॑यन्त।स्वऽभा॑नवः॥  
इ॒हऽइ॑व।शृ॒ण्व॒।एषा॑म्।कशाः॑।हस्ते॑षु।यत्।वदा॑न्।नि।याम॑न्।चि॒त्रम्।ऋ॒ञ्ज॒ते॒॥  
प्र।वः॒।शर्धा॑य।घृष्व॑ये।त्वे॒षऽद्यु॑म्नाय।शु॒ष्मिणे॑।दे॒वत्त॑म्।ब्रह्म॑।गा॒य॒त॒॥  
प्र।शं॒स॒।गोषु॑।अघ्न्य॑म्।क्री॒ळम्।यत्।शर्धः॑।मारु॑तम्।जम्भे॑।रस॑स्य।व॒वृ॒धे॒॥  
कः।वः।वर्षि॑ष्ठः।आ।न॒रः॒।दि॒वः।च॒।ग्मः।च॒।धू॒त॒यः॒।यत्।सी॒म्।अन्त॑म्।न।धू॒नु॒थ॥  
नि।वः॒।यामा॑य।मानु॑षः।द॒ध्रे।उ॒ग्राय॑।म॒न्यवे॑।जिही॑त।पर्व॑तः।गि॒रिः॥  
येषा॑म्।अज्मे॑षु।पृ॒थि॒वी।जु॒जु॒र्वान्ऽइ॑व।वि॒श्पतिः॑।भि॒या।यामे॑षु।रेज॑ते॥  
स्थि॒रम्।हि।जान॑म्।ए॒षा॒म्।वयः॑।मा॒तुः।निःऽए॑तवे।यत्।सी॒म्।अनु॑।द्वि॒ता।शवः॑॥  
उत्।ऊँ॒ इति॑।त्ये।सू॒नवः॑।गिरः॑।काष्ठाः॑।अज्मे॑षु।अ॒त्न॒त॒।वा॒श्राः।अ॒भि॒ऽज्ञु।यात॑वे॥  
त्यम्।चि॒त्।घ॒।दी॒र्घम्।पृ॒थुम्।मि॒हः।नपा॑तम्।अमृ॑ध्रम्।प्र।च्य॒व॒य॒न्ति॒।याम॑ऽभिः॥  
मरु॑तः।यत्।ह॒।वः॒।बल॑म्।जना॑न्।अ॒चु॒च्य॒वी॒त॒न॒।गि॒रीन्।अ॒चु॒च्य॒वी॒त॒न॒॥  
यत्।ह॒।यान्ति॑।म॒रुतः॑।सम्।ह॒।ब्रु॒व॒ते॒।अध्व॑न्।आ।शृ॒णोति॑।कः।चि॒त्।ए॒षा॒म्॥  
प्र।या॒त॒।शीभ॑म्।आ॒शुभिः॑।स॒न्ति॒।कण्वे॑षु।वः॒।दुवः॑।तत्रो॒ इति॑।सु।मा॒द॒या॒ध्वै॒॥  
अस्ति॑।हि।स्म॒।मदा॑य।वः॒।स्मसि॑।स्म॒।व॒यम्।ए॒षा॒म्।विश्व॑म्।चि॒त्।आयुः॑।जी॒वसे॑॥  
