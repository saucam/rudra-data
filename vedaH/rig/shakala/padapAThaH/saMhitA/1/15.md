

  
इन्द्र॑।सोम॑म्।पिब॑।ऋ॒तुना॑।आ।त्वा॒।वि॒श॒न्तु॒।इन्द॑वः।म॒त्स॒रासः॒।तत्ऽओ॑कसः॥  
मरु॑तः।पिब॑त।ऋ॒तुना॑।पो॒त्रात्।य॒ज्ञम्।पू॒नी॒त॒न॒।यू॒यम्।हि।स्थ।सु॒ऽदा॒न॒वः॒॥  
अ॒भि।य॒ज्ञम्।गृ॒णी॒हि॒।नः॒।ग्रावः॑।नेष्ट॒रिति॑।पिब॑।ऋ॒तुना॑।त्वम्।हि।र॒त्न॒ऽधा।असि॑॥  
अग्ने॑।दे॒वान्।इ॒ह।आ।व॒ह॒।सा॒दय॑।योनि॑षु।त्रि॒षु।परि॑।भू॒ष॒।पिब॑।ऋ॒तुना॑॥  
ब्राह्म॑णात्।इ॒न्द्र॒।राध॑सः।पिब॑।सोम॑म्।ऋ॒तून्।अनु॑।तव॑।इत्।हि।स॒ख्यम्।अस्तृ॑तम्॥  
यु॒वम्।दक्ष॑म्।धृ॒त॒ऽव्र॒ता॒।मित्रा॑वरुणा।दुः॒ऽदभ॑म्।ऋ॒तुना॑।य॒ज्ञम्।आ॒शा॒थे॒ इति॑॥  
द्र॒वि॒णः॒ऽदाः।द्रवि॑णसः।ग्राव॑ऽहस्तासः।अ॒ध्व॒रे।य॒ज्ञेषु॑।दे॒वम्।ई॒ळ॒ते॒॥  
द्र॒वि॒णः॒ऽदाः।द॒दा॒तु॒।नः॒।वसू॑नि।यानि॑।शृ॒ण्वि॒रे।दे॒वेषु॑।ता।व॒ना॒म॒हे॒॥  
द्र॒वि॒णः॒ऽदाः।पि॒पी॒ष॒ति॒।जु॒होत॑।प्र।च॒।ति॒ष्ठ॒त॒।ने॒ष्ट्रात्।ऋ॒तुऽभिः॑।इ॒ष्य॒त॒॥  
यत्।त्वा॒।तु॒रीय॑म्।ऋ॒तुऽभिः॑।द्रवि॑णःऽदः।यजा॑महे।अध॑।स्म॒।नः॒।द॒दिः।भ॒व॒॥  
अश्वि॑ना।पिब॑तम्।मधु॑।दीद्य॑ग्नी॒ इति॒ दीदि॑ऽअग्नी।शु॒चि॒ऽव्र॒ता॒।ऋ॒तुना॑।य॒ज्ञ॒ऽवा॒ह॒सा॒॥  
गार्ह॑पत्येन।स॒न्त्य॒।ऋ॒तुना॑।य॒ज्ञ॒ऽनीः।अ॒सि॒।दे॒वान्।दे॒व॒य॒ते।य॒ज॒॥  
