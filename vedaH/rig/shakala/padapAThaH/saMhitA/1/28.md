

  
यत्र॑।ग्रावा॑।पृ॒थुऽबु॑ध्नः।ऊ॒र्ध्वः।भव॑ति।सोत॑वे।उ॒लूख॑लऽसुतानाम्।अव॑।इत्।ऊँ॒ इति॑।इ॒न्द्र॒।ज॒ल्गु॒लः॒॥  
यत्र॑।द्वौऽइ॑व।ज॒घना॑।अ॒धि॒ऽस॒व॒न्या॑।कृ॒ता।उ॒लूख॑लऽसुतानाम्।अव॑।इत्।ऊँ॒ इति॑।इ॒न्द्र॒।ज॒ल्गु॒लः॒॥  
यत्र॑।नारी॑।अ॒प॒ऽच्य॒वम्।उ॒प॒ऽच्य॒वम्।च॒।शिक्ष॑ते।उ॒लूख॑लऽसुतानाम्।अव॑।इत्।ऊँ॒ इति॑।इ॒न्द्र॒।ज॒ल्गु॒लः॒॥  
यत्र॑।मन्था॑म्।वि॒ऽब॒ध्नते॑।र॒श्मीन्।यमि॑त॒वैऽइ॑व।उ॒लूख॑लऽसुतानाम्।अव॑।इत्।ऊँ॒ इति॑।इ॒न्द्र॒।ज॒ल्गु॒लः॒॥  
यत्।चि॒त्।हि।त्वम्।गृ॒हेऽगृ॑हे।उलू॑खलक।यु॒ज्यसे॑।इ॒ह।द्यु॒मत्ऽत॑मम्।व॒द॒।जय॑ताम्ऽइव।दु॒न्दु॒भिः॥  
उ॒त।स्म॒।ते॒।व॒न॒स्प॒ते॒।वातः॑।वि।वा॒ति॒।अग्र॑म्।इत्।अथो॒ इति॑।इन्द्रा॑य।पात॑वे।सु॒नु।सोम॑म्।उ॒लू॒ख॒ल॒॥  
आ॒य॒जी इत्या॑ऽय॒जी।वा॒ज॒ऽसात॑मा।ता।हि।उ॒च्चा।वि॒ऽज॒र्भृ॒तः।हरी॑ इ॒वेति॒ हरी॑ऽइव।अन्धां॑सि।बप्स॑ता॥  
ता।नः॒।अ॒द्य।व॒न॒स्पती॒ इति॑।ऋ॒ष्वौ।ऋ॒ष्वेभिः॑।सो॒तृऽभिः॑।इन्द्रा॑य।मधु॑ऽमत्।सु॒त॒म्॥  
उत्।शि॒ष्टम्।च॒म्वोः॑।भ॒र॒।सोम॑म्।प॒वित्रे॑।आ।सृ॒ज॒।नि।धे॒हि॒।गोः।अधि॑।त्व॒चि॥  
