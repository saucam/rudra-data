

  
ए॒ताः।ऊँ॒ इति॑।त्याः।उ॒षसः॑।के॒तुम्।अ॒क्र॒त॒।पूर्वे॑।अर्धे॑।रज॑सः।भा॒नुम्।अ॒ञ्ज॒ते॒।निः॒ऽकृ॒ण्वा॒नाः।आयु॑धानिऽइव।धृ॒ष्णवः॑।प्रति॑।गावः॑।अरु॑षीः।य॒न्ति॒।मा॒तरः॑॥  
उत्।अ॒प॒प्त॒न्।अ॒रु॒णाः।भा॒नवः॑।वृथा॑।सु॒ऽआ॒युजः॑।अरु॑षीः।गाः।अ॒यु॒क्ष॒त॒।अक्र॑न्।उ॒षसः॑।व॒युना॑नि।पू॒र्वथा॑।रुश॑न्तम्।भा॒नुम्।अरु॑षीः।अ॒शि॒श्र॒युः॒॥  
अर्च॑न्ति।नारीः॑।अ॒पसः॑।न।वि॒ष्टिऽभिः॑।स॒मा॒नेन॑।योज॑नेन।आ।प॒रा॒ऽवतः॑।इष॒म्।वह॑न्तीः।सु॒ऽकृते॑।सु॒ऽदान॑वे।विश्वा॑।इत्।अह॑।यज॑मानाय।सु॒न्व॒ते॥  
अधि॑।पेशां॑सि।व॒प॒ते॒।नृ॒तूःऽइ॑व।अप॑।ऊ॒र्णु॒ते॒।वक्षः॑।उ॒स्राऽइ॑व बर्ज॑हम्।ज्योतिः॑।विश्व॑स्मै।भुव॑नाय।कृ॒ण्व॒ती।गावः॑।न।व्र॒जम्।वि।उ॒षाः।आ॒व॒रित्या॑वः।तमः॑॥  
प्रति॑।अ॒र्चिः।रुश॑त्।अ॒स्याः॒।अ॒द॒र्शि॒।वि।ति॒ष्ठ॒ते॒।बाध॑ते।कृ॒ष्णम्।अभ्व॑म्।स्वरु॑म्।न।पेशः॑।वि॒दथे॑षु।अ॒ञ्जन्।चि॒त्रम्।दि॒वः।दु॒हि॒ता।भा॒नुम्।अ॒श्रे॒त्॥  
अता॑रिष्म।तम॑सः।पा॒रम्।अ॒स्य।उ॒षाः।उ॒च्छन्ती॑।व॒युना॑।कृ॒णो॒ति॒।श्रि॒ये।छन्दः॑।न।स्म॒य॒ते॒।वि॒ऽभा॒ती।सु॒ऽप्रती॑का।सौ॒म॒न॒साय॑।अ॒जी॒ग॒रिति॑॥  
भास्व॑ती।ने॒त्री।सू॒नृता॑नाम्।दि॒वः।स्त॒वे॒।दु॒हि॒ता।गोत॑मेभिः।प्र॒जाऽव॑तः।नृ॒ऽवतः॑।अश्व॑ऽबुध्यान्।उषः॑।गोऽअ॑ग्रान्।उप॑।मा॒सि॒।वाजा॑न्॥  
उषः॒।तम्।अ॒श्याम्।य॒शस॑म्।सु॒ऽवीर॑म्।दा॒सऽप्र॑वर्गम्।र॒यिम्।अश्व॑ऽबुध्यम्।सु॒ऽदंस॑सा।श्रव॑सा।या।वि॒ऽभासि॑।वाज॑ऽप्रसूता।सु॒ऽभ॒गे॒।बृ॒हन्त॑म्॥  
विश्वा॑नि।दे॒वी।भुव॑ना।अ॒भि॒ऽचक्ष्य॑।प्र॒ती॒ची।चक्षुः॑।उ॒र्वि॒या।वि।भा॒ति॒।विश्व॑म्।जी॒वम्।च॒रसे॑।बो॒धय॑न्ती।विश्व॑स्य।वाच॑म्।अ॒वि॒द॒त्।म॒ना॒योः॥  
पुनः॑ऽपुनः।जाय॑माना।पु॒रा॒णी।स॒मा॒नम्।वर्ण॑म्।अ॒भि।शुम्भ॑माना।श्व॒घ्नीऽइ॑व।कृ॒त्नुः।विजः॑।आ॒ऽमि॒ना॒ना।मर्त॑स्य।दे॒वी।ज॒रय॑न्ती।आयुः॑॥  
वि॒ऽऊ॒र्ण्व॒ती।दि॒वः।अन्ता॑न्।अ॒बो॒धि॒।अप॑।स्वसा॑रम्।स॒नु॒तः।यु॒यो॒ति॒।प्र॒ऽमि॒न॒ती।म॒नु॒ष्या॑।यु॒गानि॑।योषा॑।जा॒रस्य॑।चक्ष॑सा।वि।भा॒ति॒॥  
प॒शून्।न।चि॒त्रा।सु॒ऽभगा॑।प्र॒था॒ना।सिन्धुः॑।न।क्षोदः॑।उ॒र्वि॒या।वि।अ॒श्वै॒त्।अमि॑नती।दैव्या॑नि।व्र॒तानि॑।सूर्य॑स्य।चे॒ति॒।र॒श्मिऽभिः॑।दृ॒शा॒ना॥  
उषः॑।तत्।चि॒त्रम्।आ।भ॒र॒।अ॒स्मभ्य॑म्।वा॒जि॒नी॒ऽव॒ति॒।येन॑।तो॒कम्।च॒।तन॑यम्।च॒।धाम॑हे॥  
उषः॑।अ॒द्य।इ॒ह।गो॒ऽम॒ति॒।अश्व॑ऽवति।वि॒भा॒ऽव॒रि॒।रे॒वत्।अ॒स्मे।वि।उ॒च्छ॒।सू॒नृ॒ता॒ऽव॒ति॒॥  
यु॒क्ष्व।हि।वा॒जि॒नी॒ऽव॒ति॒।अश्वा॑न्।अ॒द्य।अ॒रु॒णान्।उ॒षः॒।अथ॑।नः॒।विश्वा॑।सौभ॑गानि।आ।व॒ह॒॥  
अश्वि॑ना।व॒र्तिः।अ॒स्मत्।आ।गोऽम॑त्।द॒स्रा॒।हिर॑ण्यऽवत्।अ॒र्वाक्।रथ॑म्।सऽम॑नसा।नि।य॒च्छ॒त॒म्॥  
यौ।इ॒त्था।श्लोक॑म्।आ।दि॒वः।ज्योतिः॑।जना॑य।च॒क्रथु॑ह्।आ।नः॒।ऊर्ज॑म्।व॒ह॒त॒म्।अ॒श्वि॒ना॒।यु॒वम्॥  
आ।इ॒ह।दे॒वा।म॒यः॒ऽभुवा॑।द॒स्रा।हिर॑ण्यवर्तनी॒ इति॒ हिर॑ण्यऽवर्तनी।उ॒षः॒ऽबुधः॑।व॒ह॒न्तु॒।सोम॑ऽपीतये॥  
