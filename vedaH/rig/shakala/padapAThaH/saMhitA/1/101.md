

  
प्र।म॒न्दिने॑।पि॒तु॒ऽमत्।अ॒र्च॒त॒।वचः॑।यः।कृ॒ष्णऽग॑र्भाः।निः॒ऽअह॑न्।ऋ॒जिश्व॑ना।अ॒व॒स्यवः॑।वृष॑णम्।वज्र॑ऽदक्षिणम्।म॒रुत्व॑न्तम्।स॒ख्याय॑।ह॒वा॒म॒हे॒॥  
यः।विऽअं॑सम्।ज॒हृ॒षा॒णेन॑।म॒न्युना॑।यः।शम्ब॑रम्।यः।अह॑न्।पिप्रु॑म्।अ॒व्र॒तम्।इन्द्रः॑।यः।शुष्ण॑म्।अ॒शुष॑म्।नि।अवृ॑णक्।म॒रुत्व॑न्तम्।स॒ख्याय॑।ह॒वा॒म॒हे॒॥  
यस्य॑।द्यावा॑पृथि॒वी इति॑।पौंस्य॑म्।म॒हत्।यस्य॑।व्र॒ते।वरु॑णः।यस्य॑।सूर्यः॑।यस्य॑।इन्द्र॑स्य।सिन्ध॑वः।सश्च॑ति।व्र॒तम्।म॒रुत्व॑न्तम्।स॒ख्याय॑।ह॒वा॒म॒हे॒॥  
यः।अश्वा॑नाम्।यः।गवा॑म्।गोऽप॑तिः।व॒शी।यः।आ॒रि॒तः।कर्म॑णिऽकर्मणि।स्थि॒रः।वी॒ळोः।चि॒त्।इन्द्रः॑।यः।असु॑न्वतः।व॒धः।म॒रुत्व॑न्तम्।स॒ख्याय॑।ह॒वा॒म॒हे॒॥  
यः।विश्व॑स्य।जग॑तः।प्रा॒ण॒तः।पतिः॑।यः।ब्र॒ह्मणे॑।प्रथ॒मः।गाः।अवि॑न्दत्।इन्द्रः॑।यः।दस्यू॑न्।अध॑रान्।अ॒व॒ऽअति॑रत्।म॒रुत्व॑न्तम्।स॒ख्याय॑।ह॒वा॒म॒हे॒॥  
यः।शूरे॑भिः।हव्यः॑।यः।च॒।भी॒रुऽभिः॑।यः।धाव॑त्ऽभिः।हू॒यते॑।यः।च॒।जि॒ग्युभिः॑।इन्द्र॑म्।यम्।विश्वा॑।भुव॑ना।अ॒भि।स॒म्ऽद॒धुः।म॒रुत्व॑न्तम्।स॒ख्याय॑।ह॒वा॒म॒हे॒॥  
रु॒द्रा॒णा॑म्।ए॒ति॒।प्र॒ऽदिशा॑।वि॒ऽच॒क्ष॒णः।रु॒द्रेभिः॑।योषा॑।त॒नु॒ते॒।पृ॒थु।ज्रयः॑।इन्द्र॑म्।म॒नी॒षा।अ॒भि।अ॒र्च॒ति॒।श्रु॒तम्।म॒रुत्व॑न्तम्।स॒ख्याय॑।ह॒वा॒म॒हे॒॥  
यत्।वा॒।म॒रु॒त्वः॒।प॒र॒मे।स॒धऽस्थे॑।यत्।वा॒।अ॒व॒मे।वृ॒जने॑।मा॒दया॑से।अतः॑।आ।या॒हि॒।अ॒ध्व॒रम्।नः॒।अच्छ॑।त्वा॒ऽया।ह॒विः।च॒कृ॒म॒।स॒त्य॒ऽरा॒धः॒॥  
त्वा॒ऽया।इ॒न्द्र॒।सोम॑म्।सु॒सु॒म॒।सु॒ऽद॒क्ष॒।त्वा॒ऽया।ह॒विः।च॒कृ॒म॒।ब्र॒ह्म॒ऽवा॒हः॒।अध॑।नि॒ऽयु॒त्वः॒।सऽग॑णः।म॒रुत्ऽभिः॑।अ॒स्मिन्।य॒ज्ञे।ब॒र्हिषि॑।मा॒द॒य॒स्व॒॥  
मा॒द्य॑स्व।हरि॑ऽभिः।ये।ते॒।इ॒न्द्र॒।वि।स्य॒स्व॒।शिप्रे॑।वि।सृ॒ज॒स्व॒।धेने॒ इति॑।आ।त्वा॒।सु॒ऽशि॒प्र॒।हर॑यः।व॒ह॒न्तु॒।उ॒शन्।ह॒व्यानि॑।प्रति॑।नः॒।जु॒ष॒स्व॒॥  
म॒रुत्ऽस्तो॑त्रस्य।वृ॒जन॑स्य।गो॒पाः।व॒यम्।इन्द्रे॑ण।स॒नु॒या॒म॒।वाज॑म्।तत्।नः॒।मि॒त्रः।वरु॑णः।म॒म॒ह॒न्ता॒म्।अदि॑तिः।सिन्धुः॑।पृ॒थि॒वी।उ॒त।द्यौः॥  
