

  
श्री॒णन्।उप॑।स्था॒त्।दिव॑म्।भु॒र॒ण्युः।स्था॒तुः।च॒रथ॑म्।अ॒क्तून्।वि।ऊ॒र्णो॒त्॥  
परि॑।यत्।ए॒षा॒म्।एकः॑।विश्वे॑षाम्।भुव॑त्।दे॒वः।दे॒वाना॑म्।म॒हि॒ऽत्वा॥  
आत्।इत्।ते॒।विश्वे॑।क्रतु॑म्।जु॒ष॒न्त॒।शुष्का॑त्।यत्।दे॒व॒।जी॒वः।जनि॑ष्ठाः॥  
भज॑न्त।विश्वे॑।दे॒व॒ऽत्वम्।नाम॑।ऋ॒तम्।सप॑न्तः।अ॒मृत॑म्।एवैः॑॥  
ऋ॒तस्य॑।प्रेषाः॑।ऋ॒तस्य॑।धी॒तिः।वि॒श्वऽआ॑युः।विश्वे॑।अपां॑सि।च॒क्रुः॒॥  
यः।तुभ्य॑म्।दाशा॑त्।यः।वा॒।ते॒।शिक्षा॑त्।तस्मै॑।चि॒कि॒त्वान्।र॒यिम्।द॒य॒स्व॒॥  
होता॑।निऽस॑त्तः।मनोः॑।अप॑त्ये।सः।चि॒त्।नु।आ॒सा॒म्।पतिः॑।र॒यी॒णाम्॥  
इ॒च्छन्त॑।रेतः॑।मि॒थः।त॒नूषु॑।सम्।जा॒न॒त॒।स्वैः।दक्षैः॑।अमू॑राः॥  
पि॒तुः।न।पु॒त्राः।क्रतु॑म्।जु॒ष॒न्त॒।श्रोष॑न्।ये।अ॒स्य॒।शास॑म्।तु॒रासः॑॥  
वि।रायः॑।औ॒र्णो॒त्।दुरः॑।पु॒रु॒ऽक्षुः।पि॒पेश॑।नाक॑म्।स्तृऽभिः॑।दमू॑नाः॥  
