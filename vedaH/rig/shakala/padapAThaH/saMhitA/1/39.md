

  
प्र।यत्।इ॒त्था।प॒रा॒ऽवतः॑।शो॒चिः।न।मान॑म्।अस्य॑थ।कस्य॑।क्रत्वा॑।मरुतः॑।कस्य॑।वर्प॑सा।कम्।या॒थ॒।कम्।ह॒।धू॒त॒यः॒॥  
स्थि॒रा।वः॒।स॒न्तु॒।आयु॑धा।प॒रा॒ऽनुदे॑।वी॒ळु।उ॒त।प्र॒ति॒ऽस्कभे॑।यु॒ष्माक॑म्।अ॒स्तु॒।तवि॑षी।पनी॑यसी।मा।मर्त्य॑स्य।मा॒यिनः॑॥  
परा॑।ह॒।यत्।स्थि॒रम्।ह॒थ।नरः॑।व॒र्तय॑थ।गु॒रु।वि।या॒थ॒न॒।व॒निनः॑।पृ॒थि॒व्याः।वि।आशाः॑।पर्व॑तानाम्॥  
न॒हि।वः॒।शत्रुः॑।वि॒वि॒दे।अधि॑।द्यवि॑।न।भूम्या॑म्।रि॒शा॒द॒सः॒।यु॒ष्माक॑म्।अ॒स्तु॒।तवि॑षी।तना॑।यु॒जा।रुद्रा॑सः।नु।चि॒त्।आ॒ऽधृषे॑॥  
प्र।वे॒प॒य॒न्ति॒।पर्व॑तान्।वि।वि॒ञ्च॒न्ति॒।वन॒स्पती॑न्।प्रो इति॑।आ॒र॒त॒।म॒रु॒तः॒।दु॒र्मदाः॑ऽइव।देवा॑सः।सर्व॑या।वि॒शा॥  
उपो॒ इति॑।रथे॑षु।पृष॑तीः।अ॒यु॒ग्ध्व॒म्।प्रष्टिः॑।व॒ह॒ति॒।रोहि॑तः।आ।वः॒।यामा॑य।पृ॒थि॒वी।चि॒त्।अ॒श्रो॒त्।अबी॑भयन्त।मानु॑षाः॥  
आ।वः॒।म॒क्षु।तना॑य।कम्।रुद्राः॑।अवः॑।वृ॒णी॒म॒हे॒।गन्त॑।नू॒नम्।नः॒।अव॑स् ॒यथा॑।पु॒रा।इ॒त्था।कण्वा॑य।बि॒भ्युषे॑॥  
यु॒ष्माऽइ॑षि॑तः।म॒रु॒तः॒।मर्त्य॑ऽइषितः।आ।यः।नः॒।अभ्वः॑।ईष॑ते।वि।तम्।यु॒यो॒त॒।शव॑सा।वि।ओज॑सा।वि।यु॒ष्माका॑भिः।ऊ॒तिऽभिः॑॥  
असा॑मि।हि।प्र॒ऽय॒ज्य॒वः॒।कण्व॑म्।द॒द।प्र॒ऽचे॒त॒सः॒।असा॑मिऽभिः।म॒रु॒तः॒।आ।नः॒।ऊ॒तिऽभिः॑।गन्त॑।वृ॒ष्टिम्।न।वि॒ऽद्युतः॑॥  
असा॒मि।ओजः॑।बि॒भृ॒थ॒।सु॒ऽदा॒न॒वः॒।असा॑मि।धू॒त॒यः॒।शवः॑।ऋ॒षि॒ऽद्विषे॑।म॒रु॒तः॒।प॒रि॒ऽम॒न्यवे॑।इषु॑म्।न।सृ॒ज॒त॒।द्विष॑म्॥  
