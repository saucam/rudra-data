

  
इन्द्रः॑।मदा॑य।व॒वृ॒धे॒।शव॑से।वृ॒त्र॒ऽहा।नृऽभिः॑।तम्।इत्।म॒हत्ऽसु॑।आ॒जिषु॑।उ॒त।ई॒म्।अर्भे॑।ह॒वा॒म॒हे॒।सः।वाजे॑षु।प्र।नः॒।अ॒वि॒ष॒त्॥  
असि॑।हि।वी॒र॒।सेन्यः॑।असि॑।भूरि॑।प॒रा॒ऽद॒दिः।असि॑।द॒भ्रस्य॑।चि॒त्।वृ॒धः।यज॑मानाय।शि॒क्ष॒सि॒।सु॒न्व॒ते।भूरि॑।ते॒।वसु॑॥  
यत्।उ॒त्ऽईर॑ते।आ॒जयः॑।धृ॒ष्णवे॑।धी॒य॒ते॒।धना॑।यु॒क्ष्व।म॒द॒ऽच्युता॑।हरी॒ इति॑।कम्।हनः॑।कम्।वसौ॑।द॒धः॒।अस्मान्।इ॒न्द्र॒।वसौ॑।दधः॥  
क्रत्वा॑।म॒हान्।अ॒नु॒ऽस्व॒धम्।भी॒मः।आ।व॒वृ॒धे॒।शवः॑।श्रि॒ये।ऋ॒ष्वः।उ॒पा॒कयोः॑।नि।शि॒प्री।हरि॑ऽवान्।द॒धे॒।हस्त॑योः।वज्र॑म्।आ॒य॒सम्॥  
आ।प॒प्रौ॒।पार्थि॑वम्।रजः॑।ब॒द्ब॒धे।रो॒च॒ना।दि॒वि।न।त्वाऽवा॑न्।इ॒न्द्र॒।कः।च॒न।न।जा॒तः।न।ज॒नि॒ष्य॒ते॒।अति॑।विश्व॑म्।व॒व॒क्षि॒थ॒॥  
यः।अ॒र्यः।म॒र्त॒ऽभोज॑नम्।प॒रा॒ऽददा॑ति।दा॒शुषे॑।इन्द्रः॑।अ॒स्मभ्य॑म्।शि॒क्ष॒तु॒।वि।भ॒ज॒।भूरि॑।ते॒।वसु॑।भ॒क्षी॒य।तव॑।राध॑सः॥  
मदे॑ऽमदे।हि।नः॒।द॒दिः।यू॒था।गवा॑म्।ऋ॒जु॒ऽक्रतुः॑।सम्।गृ॒भा॒य॒।पु॒रु।श॒ता।उ॒भ॒या॒ह॒स्त्या।वसु॑।शि॒शी॒हि।रा॒यः।आ।भ॒र॒॥  
मा॒दय॑स्व।सु॒ते।सचा॑।शव॑से।शू॒र॒।राध॑से।वि॒द्म।हि।त्वा॒।पु॒रु॒ऽवसु॑म्।उप॑।कामा॑न्।स॒सृ॒ज्महे॑।अथ॑।नः॒।अ॒वि॒ता।भव॒॥  
ए॒ते।ते॒।इ॒न्द्र॒।ज॒न्तवः॑।विश्व॑म्।पु॒ष्य॒न्ति॒।वार्य॑म्।अ॒न्तः।हि।ख्यः।जना॑नाम्।अ॒र्यः।वेदः॑।अदा॑शुषाम्।तेषा॑म्।नः॒।वेदः॑।आ।भ॒र॒॥  
