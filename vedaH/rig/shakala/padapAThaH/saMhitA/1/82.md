

  
उपो॒ इति॑।सु।शृ॒णु॒हि।गिरः॑।मघ॑ऽवन्।मा।अत॑थाःऽइव।य॒दा।नः॒।सू॒नृता॑ऽवतः।करः॑।आत्।अ॒र्थया॑से।इत्।योज॑।नु।इ॒न्द्र॒।ते॒।हरी॒ इति॑॥  
अक्ष॑न्।अमी॑मदन्त।हि।अव॑।प्रि॒याः।अ॒धू॒ष॒त॒।अस्तो॑षत।स्वऽभा॑नवः।विप्राः॑।नवि॑ष्ठया।म॒ती।योज॑।नु।इ॒न्द्र॒।ते॒।हरी॒ इति॑॥  
सु॒ऽस॒न्दृश॑म्।त्वा॒।व॒यम्।मघ॑ऽवन्।व॒न्दि॒षी॒महि॑।प्र।नू॒नम्।पू॒र्णऽव॑न्धुरः।स्तु॒तः।या॒हि॒।वशा॑न्।अनु॑।योज॑।नु।इ॒न्द्र॒।ते॒।हरी॒ इति॑॥  
सः।घ॒।तम्।वृष॑णम्।रथ॑म्।अधि॑।ति॒ष्ठा॒ति॒।गो॒विद॑म्।यः।पात्र॑म्।हा॒रि॒ऽयो॒ज॒नम्।पू॒र्णम्।इ॒न्द्र॒।चिके॑तति।योज॑।नु।इ॒न्द्र॒।ते॒।हरी॒ इति॑॥  
यु॒क्तः।ते॒।अ॒स्तु॒।दक्षि॑णः।उ॒त।स॒व्यः।श॒त॒क्र॒तो॒ इति॑ शतऽक्रतो।तेन॑।जा॒याम्।उप॑।प्रि॒याम्।म॒न्दा॒नः।या॒हि॒।अन्ध॑सः।योज॑।नु।इ॒न्द्र॒।ते॒।हरी॒ इति॑॥  
यु॒नज्मि॑।ते॒।ब्रह्म॑णा।के॒शिना॑।हरी॒ इति॑।उप॑।प्र।या॒हि॒।द॒धि॒षे।गभ॑स्त्योः।उत्।त्वा॒।सु॒तासः॑।र॒भ॒साः।अ॒म॒न्दि॒षुः॒।पू॒ष॒ण्ऽवान्।व॒ज्रि॒न्।सम्।ऊँ॒ इति॑।पत्न्या॑।अ॒म॒दः॒॥  
