

  
आ।च॒र्ष॒णि॒ऽप्राः।वृ॒ष॒भः।जना॑नाम्।राजा॑।कृ॒ष्टी॒नाम्।पु॒रु॒ऽहू॒तः।इन्द्रः॑।स्तु॒तः।श्र॒व॒स्यन्।अव॑सा।उप॑।म॒द्रिक्।यु॒क्त्वा।हरी॑।वृ॒ष॒णा।या॒हि॒।अ॒र्वाङ्॥  
ये।ते॒।वृष॑णः।वृ॒ष॒भासः॑।इ॒न्द्र॒।ब्र॒ह्म॒ऽयुजः॑।वृष॑ऽरथासः।अत्याः॑।तान्।आ।ति॒ष्ठ॒।तेभिः॑।आ।या॒हि॒।अ॒र्वाङ्।हवा॑महे।त्वा॒।सु॒ते।इ॑न्द्र।सोमे॑॥  
आ।ति॒ष्ठ॒।रथ॑म्।वृष॑णम्।वृषा॑।ते॒।सु॒तः।सोमः॑।परि॑ऽसिक्ता।मधू॑नि।यु॒क्त्वा।वृष॑ऽभ्याम्।वृ॒ष॒भ॒।क्षि॒ती॒नाम्।हरि॑ऽभ्याम्।या॒हि॒।प्र॒ऽवता॑।उप॑।म॒द्रिक्॥  
अ॒यम्।य॒ज्ञः।दे॒व॒ऽयाः।अ॒यम्।मि॒येधः॑।इ॒मा।ब्रह्मा॑णि।अ॒यम्।इ॒न्द्र॒।सोमः॑।स्ती॒र्णम्।ब॒र्हिः।आ।तु।श॒क्र॒।प्र।या॒हि॒।पिब॑।नि॒ऽसद्य॑।वि।मु॒च॒।हरी॒ इति॑।इ॒ह॥  
ओ इति॑।सुऽस्तु॑तः।इ॒न्द्र॒।या॒हि॒।अ॒र्वाङ्।उप॑।ब्रह्मा॑णि।मा॒न्यस्य॑।का॒रोः।वि॒द्याम॑।वस्तोः॑।अव॑सा।गृ॒णन्तः॑।वि॒द्याम॑।इ॒षम्।वृ॒जन॑म्।जी॒रऽदा॑नुम्॥  
