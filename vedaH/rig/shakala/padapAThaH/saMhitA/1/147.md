

  
क॒था।ते॒।अ॒ग्ने॒।शु॒चय॑न्तः।आ॒योः।द॒दा॒शुः।वाजे॑भिः।आ॒शु॒षा॒णाः।उ॒भे इति॑।यत्।तो॒के इति॑।तन॑ये।दधा॑नाः।ऋ॒तस्य॑।साम॑न्।र॒णय॑न्त।दे॒वाः॥  
बोध॑।मे॒।अ॒स्य।वच॑सः।य॒वि॒ष्ठ॒।मंहि॑ष्ठस्य।प्रऽभृ॑तस्य।स्व॒धा॒ऽवः॒।पीय॑ति।त्वः॒।अनु॑।त्वः॒।गृ॒णा॒ति॒।व॒न्दारुः॑।ते॒।त॒न्व॑म्।व॒न्दे॒।अ॒ग्ने॒॥  
ये।पा॒यवः॑।मा॒म॒ते॒यम्।ते॒।अ॒ग्ने॒।पश्य॑न्तः।अ॒न्धम्।दुः॒ऽइ॒तात्।अर॑क्षन्।र॒रक्ष॑।तान्।सु॒ऽकृतः॑।वि॒श्वऽवे॑दाः।दिप्स॑न्तः।इत्।रि॒पवः॑।न।अह॑।दे॒भुः॒॥  
यः।नः॒।अ॒ग्ने॒।अर॑रिऽवान्।अ॒घ॒ऽयुः।अ॒रा॒ति॒ऽवा।म॒र्चय॑ति।द्व॒येन॑।मन्त्रः॑।गु॒रुः।पुनः॑।अ॒स्तु॒।सः।अ॒स्मै॒।अनु॑।मृ॒क्षी॒ष्ट॒।त॒न्व॑म्।दुः॒ऽउ॒क्तैः॥  
उ॒त।वा॒।यः।स॒ह॒स्य॒।प्र॒ऽवि॒द्वान्।मर्तः॑।मर्त॑म्।म॒र्चय॑ति।द्व॒येन॑।अतः॑।पा॒हि॒।स्त॒व॒मा॒न॒।स्तु॒वन्त॑म्।अग्ने॑।माकिः॑।नः॒।दुः॒ऽइ॒ताय॑।धा॒यीः॒॥  
