

  
स्ती॒र्णम्।ब॒र्हिः।उप॑।नः॒।या॒हि॒।वी॒तये॑।स॒हस्रे॑ण।नि॒ऽयुता॑।नि॒यु॒त्व॒ते॒।श॒तिनी॑भिः।नि॒यु॒त्व॒ते॒।तुभ्य॑म्।हि।पू॒र्वऽपी॑तये।दे॒वाः।दे॒वाय॑।ये॒मि॒रे।प्र।ते॒।सु॒तासः॑।मधु॑ऽमन्तः।अ॒स्थि॒र॒न्।मदा॑य।क्रत्वे॑।अ॒स्थि॒र॒न्॥  
तुभ्य॑।अ॒यम्।सोमः॑।परि॑ऽपूतः।अद्रि॑ऽभिः।स्पा॒र्हा।वसा॑नः।परि॑।कोश॑म्।अ॒र्ष॒ति॒।शु॒क्रा।वसा॑नः।अ॒र्ष॒ति॒।तव॑।अ॒यम्।भा॒गः।आ॒युषु॑।सोमः॑।दे॒वेषु॑।हू॒य॒ते॒।वह॑।वा॒यो॒ इति॑।नि॒ऽयुतः॑।या॒हि॒।अ॒स्म॒ऽयुः।जु॒षा॒णः।या॒हि॒।अ॒स्म॒ऽयुः॥  
आ।नः॒।नि॒युत्ऽभिः॑।श॒तिनी॑भिः।अ॒ध्व॒रम्।स॒ह॒स्रिणी॑भिः।उप॑।या॒हि॒।वी॒तये॑।वायो॒ इति॑।ह॒व्यानि॑।वी॒तये॑।तव॑।अ॒यम्।भा॒गः।ऋ॒त्वियः॑।सऽर॑श्मिः।सूर्ये॑।सचा॑।अ॒ध्व॒र्युऽभिः॑।भर॑माणाः।अ॒यं॒स॒त॒।वायो॒ इति॑।शु॒क्राः।अ॒यं॒स॒त॒॥  
आ।वा॒म्।रथः॑।नि॒युत्वा॑न्।व॒क्ष॒त्।अव॑से।अ॒भि।प्रयां॑सि।सुऽधि॑तानि।वी॒तये॑।वायो॒ इति॑।ह॒व्यानि॑।वी॒तये॑।पिब॑तम्।मध्वः॑।अन्ध॑सः।पू॒र्व॒ऽपेय॑म्।हि।वा॒म्।हि॒तम्।वायो॒ इति॑।आ।च॒न्द्रेण॑।राध॑सा।आ।ग॒त॒म्।इन्द्रः॑।च॒।राध॑सा।आ।ग॒त॒म्॥  
आ।वा॒म्।धियः॑।व॒वृ॒त्युः॒।अ॒ध्व॒रान्।उप॑।इ॒मम्।इन्दु॑म्।म॒र्मृ॒ज॒न्त॒।वा॒जिन॑म्।आ॒शुम्।अत्य॑म्।न।वा॒जिन॑म्।तेषा॑म्।पि॒ब॒त॒म्।अ॒स्म॒यू इत्य॑स्म॒ऽयू।आ।नः॒।ग॒न्त॒म्।इ॒ह।ऊ॒त्या।इन्द्र॑वायू॒ इति॑।सु॒ताना॑म्।अद्रि॑ऽभिः।यु॒वम्।मदा॑य।वा॒ज॒ऽदा॒।यु॒वम्॥  
इ॒मे।वा॒म्।सोमाः॑।अ॒प्ऽसु।आ।सु॒ताः।इ॒ह।अ॒ध्व॒र्युऽभिः॑।भर॑माणाः।अ॒यं॒स॒त॒।वायो॒ इति॑।शु॒क्राः।अ॒यं॒स॒त॒।ए॒ते।वा॒म्।अ॒भि।अ॒सृ॒क्ष॒त॒।ति॒रः।प॒वित्र॑म्।आ॒शवः॑।यु॒वा॒ऽयवः॑।अति॑।रोमा॑णि।अ॒व्यया॑।सोमा॑सः।अति॑।अ॒व्यया॑॥  
अति॑।वा॒यो॒ इति॑।स॒स॒तः।या॒हि॒।शश्व॑तः।यत्र॑।ग्रावा॑।वद॑ति।तत्र॑।ग॒च्छ॒त॒म्।गृ॒हम्।इन्द्रः॑।च॒।ग॒च्छ॒त॒म्।वि।सू॒नृता॑।ददृ॑शे।रीय॑ते।घृ॒तम्।आ।पू॒र्णया॑।नि॒ऽयुता॑।या॒थः॒।अ॒ध्व॒रम्।इन्द्रः॑।च॒।या॒थः॒।अ॒ध्व॒रम्॥  
अत्र॑।अह॑।तत्।व॒हे॒थे॒ इति॑।मध्वः॑।आऽहु॑तिम्।यम्।अ॒श्व॒त्थम्।उ॒प॒ऽतिष्ठ॑न्त।जा॒यवः॑।अ॒स्मे इति॑।ते।स॒न्तु॒।जा॒यवः॑।सा॒कम्।गावः॑।सुव॑ते।पच्य॑ते।यवः॑।न।ते॒।वा॒यो॒ इति॑।उप॑।द॒स्य॒न्ति॒।धे॒नवः॑।न।अप॑।द॒स्य॒न्ति॒।धे॒नवः॑॥  
इ॒मे।ये।ते॒।सु।वा॒यो॒ इति॑।बा॒हुऽओ॑जसः।अ॒न्तः।न॒दी इति॑।ते॒।प॒तय॑न्ति।उ॒क्षणः॑।महि॑।व्राध॑न्तः।उ॒क्षणः॑।धन्व॑न्।चि॒त्।ये।अ॒ना॒शवः॑।जी॒राः।चि॒त्।अगि॑राऽओकसः।सूर्य॑स्यऽइव।र॒श्मयः॑।दुः॒ऽनि॒यन्त॑वः।हस्त॑योः।दुः॒ऽनि॒यन्त॑वः॥  
