

  
इन्द्र॑म्।विश्वाः॑।अ॒वी॒वृ॒ध॒न्।स॒मु॒द्रऽव्य॑चसम्।गिरः॑।र॒थिऽत॑मम्।र॒थीना॑म्।वाजा॑नाम्।सत्ऽप॑तिम्।पति॑म्॥  
स॒ख्ये।ते॒।इ॒न्द्र॒।वा॒जिनः॑।मा।भे॒म॒।श॒व॒सः॒।प॒ते॒।त्वाम्।अ॒भि।प्र।नो॒नु॒मः॒।जेता॑रम्।अप॑राऽजितम्॥  
पू॒र्वीः।इन्द्र॑स्य।रा॒तयः॑।न।वि।द॒स्य॒न्ति॒।ऊ॒तयः॑।यदि॑।वाज॑स्य।गोऽम॑तः।स्तो॒तृऽभ्यः॑।मंह॑ते।म॒घम्॥  
पु॒राम्।भि॒न्दुः।युवा॑।क॒विः।अमि॑तऽओजाः।अ॒जा॒य॒त॒।इन्द्रः॑।विश्व॑स्य।कर्म॑णः।ध॒र्ता।व॒ज्री।पु॒रु॒ऽस्तु॒तः॥  
त्वम्।व॒लस्य॑।गोऽम॑तः।अप॑।अ॒वः॒।अ॒द्रि॒ऽवः॒।बिल॑म्।त्वाम्।दे॒वाः।अबि॑भ्युषः।तु॒ज्यमा॑नासः।आ॒वि॒षुः॒॥  
तव॑।अ॒हम्।शू॒र॒।रा॒तिऽभिः॑।प्रति॑।आ॒य॒म्।सिन्धु॑म्।आ॒ऽवद॑न्।उप॑।अ॒ति॒ष्ठ॒न्त॒।गि॒र्व॒णः॒।वि॒दुः।ते॒।तस्य॑।का॒रवः॑॥  
मा॒याभिः॑।इ॒न्द्र॒।मा॒यिन॑म्।त्वम्।शुष्ण॑म्।अव॑।अ॒ति॒रः॒।वि॒दुः।ते॒।तस्य॑।मेधि॑राः।तेषा॑म्।श्रवां॑सि।उत्।ति॒र॒॥  
इन्द्र॑म्।ईशा॑नम्।ओज॑सा।अ॒भि।स्तोमाः॑।अ॒नू॒ष॒त॒।स॒हस्र॑म्।यस्य॑।रा॒तयः॑।उ॒त।वा॒।सन्ति॑।भूय॑सीः॥  
