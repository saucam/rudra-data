

  
कस्य॑।नू॒नम्।क॒त॒मस्य॑।अ॒मृता॑नाम्।मना॑महे।चारु॑।दे॒वस्य॑।नाम॑।कः।नः॑।म॒ह्यै।अदि॑तये।पुनः॑।दा॒त्।पि॒तर॑म्।च॒।दृ॒शेय॑म्।मा॒तर॑म्।च॒॥  
अ॒ग्नेः।व॒यम्।प्रथ॒मस्य॑।अ॒मृता॑नाम्।मना॑महे।चारु॑।दे॒वस्य॑।नाम॑।सः।नः॑।म॒ह्यै।अदि॑तये।पुनः॑।दा॒त्।पि॒तर॑म्।च॒।दृ॒शेय॑म्।मा॒तर॑म्।च॒॥  
अ॒भि।त्वा॒।दे॒व॒।स॒वि॒तः॒।ईशा॑नम्।वार्या॑णाम्।सदा॑।अ॒व॒न्।भा॒गम्।ई॒म॒हे॒॥  
यः।चि॒त्।हि।ते॒।इ॒त्था।भगः॑।श॒श॒मा॒नः।पु॒रा।नि॒दः।अ॒द्वे॒षः।हस्त॑योः।द॒धे॥  
भग॑ऽभक्तस्य।ते॒।व॒यम्।उत्।अ॒शे॒म॒।तव॑।अव॑सा।मू॒र्धान॑म्।रा॒यः।आ॒ऽरभे॑॥  
न॒हि।ते॒।क्ष॒त्रम्।न।सहः॑।न।म॒न्युम्।वयः॑।च॒न।अ॒मी इति॑।प॒तय॑न्तः।आ॒पुः।न।इ॒माः।आपः॑।अ॒नि॒ऽमि॒षम्।चर॑न्तीः।न।ये।वात॑स्य।प्र॒ऽमि॒नन्ति॑।अभ्व॑म्॥  
अ॒बु॒ध्ने।राजा॑।वरु॑णः।वन॑स्य।ऊ॒र्ध्वम्।स्तूप॑म्।द॒द॒ते॒।पू॒तऽद॑क्षः।नी॒चीनाः॑।स्थुः॒।उ॒परि॑।बु॒ध्नः।ए॒षा॒म्।अ॒स्मे इति॑।अ॒न्तः।निऽहि॑ताः।के॒तवः॑।स्यु॒रिति॑ स्युः॥  
उ॒रुम्।हि।राजा॑।वरु॑णः।च॒कार॑।सूर्या॑य।पन्था॑म्।अनु॑ऽए॒त॒वै।ऊँ॒ इति॑।अ॒पदे॑।पादा॑।प्रति॑ऽधातवे।अ॒कः॒।उ॒त।अ॒प॒ऽव॒क्ता।हृ॒द॒य॒ऽविधः॑।चित्॥  
श॒तम्।ते॒।रा॒ज॒न्।भि॒षजः॑।स॒हस्र॑म्।उ॒र्वी।ग॒भी॒रा।सु॒ऽम॒तिः।ते॒।अ॒स्तु॒।बाध॑स्व।दू॒रे।निःऽऋ॑तिम्।परा॒चैः।कृ॒तम्।चि॒त्।एनः॒।प्र।मु॒मु॒ग्धि॒।अ॒स्मत्॥  
अ॒मी इति॑।ये।ऋक्षाः॑।निऽहि॑तासः।उ॒च्चा।नक्त॑म्।ददृ॑श्रे।कुह॑।चि॒त्।दिवा॑।ई॒युः॒।अद॑ब्धानि।वरु॑णस्य।व्र॒तानि॑।वि॒ऽचाक॑शत्।च॒न्द्रमाः॑।नक्त॑म्।ए॒ति॒॥  
तत्।त्वा॒।या॒मि॒।ब्रह्म॑णा।वन्द॑मानः।तत्।आ।शा॒स्ते॒।यज॑मानः।ह॒विःऽभिः॑।अहे॑ळमानः।व॒रु॒ण॒।इ॒ह।बो॒धि॒।उरु॑ऽशंस।मा।नः॒।आयुः॑।प्र।मो॒षीः॒॥  
तत्।इत्।नक्त॑म्।तत्।दिवा॑।मह्य॑म्।आ॒हुः॒।तत्।अ॒यम्।केतः॑।हृ॒दः।आ।वि।च॒ष्टे॒।शुनः॒शेपः॑।यम्।अह्व॑त्।गृ॒भी॒तः।सः।अ॒स्मान्।राजा॑।वरु॑णः।मु॒मो॒क्तु॒॥  
शुनः॒शेपः॑।हि।अह्व॑त्।गृ॒भी॒तः।त्रि॒षु।आ॒दि॒त्यम्।द्रु॒ऽप॒देषु॑।ब॒द्धः।अव॑।ए॒न॒म्।राजा॑।वरु॑णः।स॒सृ॒ज्या॒त्।वि॒द्वान्।अद॑ब्धः।वि।मु॒मो॒क्तु॒।पासा॑न्॥  
अव॑।ते॒।हेळः॑।व॒रु॒ण॒।नमः॑ऽभिः।अव॑।य॒ज्ञेभिः॑।ई॒म॒हे॒।ह॒विःऽभिः॑।क्षय॑न्।अ॒स्मभ्य॑म्।अ॒सु॒र॒।प्र॒चे॒त॒ इति॑ प्रऽचेतः।राज॑न्।एनां॑सि।शि॒श्र॒थः॒।कृ॒तानि॑॥  
उत्।उ॒त्ऽत॒मम्।व॒रु॒ण॒।पाश॑म्।अ॒स्मत्।अव॑।अ॒ध॒मम्।वि।म॒ध्य॒यमम्।श्र॒थ॒य॒।अथ॑।व॒यम्।आ॒दि॒त्य॒।व्र॒ते।तव॑।अना॑गसः।अदि॑तये।स्या॒म॒॥  
