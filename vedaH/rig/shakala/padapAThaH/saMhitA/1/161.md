

  
किम्।ऊँ॒ इति॑।श्रेष्ठः॑।किम्।यवि॑ष्ठः।नः॒।आ।अ॒ज॒ग॒न्।किम्।ई॒य॒ते॒।दू॒त्य॑म्।कत्।यत्।ऊ॒चि॒म।न।नि॒न्दि॒म॒।च॒म॒सम्।यः।म॒हा॒ऽकु॒लः।अ॒ग्ने॒।भ्रा॒तः॒।द्रुणः॑।इत्।भू॒तिम्।ऊ॒दि॒म॒॥  
एक॑म्।च॒म॒सम्।च॒तुरः॑।कृ॒णो॒त॒न॒।तत्।वः॒।दे॒वाः।अ॒ब्रु॒व॒न्।तत्।वः॒।आ।अ॒ग॒म॒म्।सौध॑न्वनाः।यदि॑।ए॒व।क॒रि॒ष्यथ॑।सा॒कम्।दे॒वैः।य॒ज्ञिया॑सः।भ॒वि॒ष्य॒थ॒॥  
अ॒ग्निम्।दू॒तम्।प्रति॑।यत्।अब्र॑वीतन।अश्वः॑।कर्त्वः॑।रथः॑।उ॒त।इ॒ह।कर्त्वः॑।धे॒नुः।कर्त्वा॑।यु॒व॒शा।कर्त्वा॑।द्वा।तानि॑।भ्रा॒तः॒।अनु॑।वः॒।कृ॒त्वी।आ।इ॒म॒सि॒॥  
च॒कृ॒ऽवांसः॑।ऋ॒भ॒वः॒।तत्।अ॒पृ॒च्छ॒त॒।क्व॑।इत्।अ॒भू॒त्।यः।स्यः।दू॒तः।नः॒।आ।अज॑गन्।य॒दा।अ॒व॒ऽअख्य॑त्।च॒म॒सान्।च॒तुरः॑।कृ॒तान्।आत्।इत्।त्वष्टा॑।ग्नासु॑।अ॒न्तः।नि।आ॒न॒जे॒॥  
हना॑म।ए॒ना॒न्।इति॑।त्वष्टा॑।यत्।अब्र॑वीत्।च॒म॒सम्।ये।दे॒व॒ऽपान॑म्।अनि॑न्दिषुः।अ॒न्या।नामा॑नि।कृ॒ण्व॒ते॒।सु॒ते।सचा॑।अ॒न्यैः।ए॑नान्।क॒न्या॑।नाम॑ऽभिः।स्प॒र॒त्॥  
इन्द्रः॑।हरी॑।यु॒यु॒जे।अ॒श्विना॑।रथ॑म्।बृह॒स्पतिः॑।वि॒श्वऽरू॑पाम्।उप॑।आ॒ज॒त॒।ऋ॒भुः।विऽभ्वा॑।वाजः॑।दे॒वान्।अ॒ग॒च्छ॒त॒।सु॒ऽअप॑सः।य॒ज्ञिय॑म्।भा॒गम्।ऐ॒त॒न॒॥  
निः।चर्म॑णः।गाम्।अ॒रि॒णी॒त॒।धी॒तिऽभिः॑।या।जर॑न्ता।यु॒व॒शा।ता।अ॒कृ॒णो॒त॒न॒।सौध॑न्वनाः।अश्वा॑त्।अश्व॑म्।अ॒त॒क्ष॒त॒।यु॒क्त्वा।रथ॑म्।उप॑।दे॒वान्।अ॒या॒त॒न॒॥  
इ॒दम्।उ॒द॒कम्।पि॒ब॒त॒।इति॑।अ॒ब्र॒वी॒त॒न॒।इ॒दम्।वा॒।घ॒।पि॒ब॒त॒।मु॒ञ्ज॒ऽनेज॑नम्।सौध॑न्वनाः।यदि॑।तत्।नऽइ॑व।हर्य॑थ।तृ॒तीये॑।घ॒।सव॑ने।मा॒द॒या॒ध्वै॒॥  
आपः॑।भूयि॑ष्ठाः।इति॑।एकः॑।अ॒ब्र॒वी॒त्।अ॒ग्निः।भूयि॑ष्ठः।इति॑।अ॒न्यः।अ॒ब्र॒वी॒त्।व॒धः॒ऽयन्ती॑म्।ब॒हुऽभ्यः॑।प्र।एकः॑।अ॒ब्र॒वी॒त्।ऋ॒ता।वद॑न्तः।च॒म॒सान्।अ॒पिं॒श॒त॒॥  
श्रो॒णाम्।एकः॑।उ॒द॒कम्।गाम्।अव॑।अ॒ज॒ति॒।मां॒सम्।एकः॑।पिं॒श॒ति॒।सू॒नया॑।आऽभृ॑तम्।आ।नि॒ऽम्रुचः॑।शकृ॒त्।एकः॑।अप॑।अ॒भ॒र॒त्।किम्।स्वि॒त्।पु॒त्रेभ्यः॑।पि॒तरौ॑।उप॑।आ॒व॒तुः॒॥  
उ॒द्वत्ऽसु॑।अ॒स्मै॒।अ॒कृ॒णो॒त॒न॒।तृण॑म्।नि॒वत्ऽसु॑।अ॒पः।सु॒ऽअ॒प॒स्यया॑।न॒रः॒।अगो॑ह्यस्य।यत्।अस॑स्तन।गृ॒हे।तत्।अ॒द्य।इ॒दम्।ऋ॒भ॒वः॒।न।अनु॑।ग॒च्छ॒थ॒॥  
स॒म्ऽमील्य॑।यत्।भुव॑ना।प॒रि॒ऽअस॑र्पत।क्व॑।स्वि॒त्।तात्या।पि॒तरा॑।वः॒।आ॒स॒तुः॒।अश॑पत।यः।क॒रस्न॑म्।वः॒।आ॒ऽद॒दे।यः।प्र।अब्र॑वीत्।प्रो इति॑।तस्मै॑।अ॒ब्र॒वी॒त॒न॒॥  
सु॒षु॒प्वांसः॑।ऋ॒भ॒वः॒।तत्।अ॒पृ॒च्छ॒त॒।अगो॑ह्य।कः।इ॒दम्।नः॒।अ॒बू॒बु॒ध॒त्।श्वान॑म्।ब॒स्तः।बो॒ध॒यि॒तार॑म्।अ॒ब्र॒वी॒त्।स॒व्ँम्व॒त्स॒रे।इ॒दम्।अ॒द्य।वि।अ॒ख्य॒त॒॥  
दि॒वा।या॒न्ति॒।म॒रुतः॑।भूम्या॑।अ॒ग्निः।अ॒यम्।वातः॑।अ॒न्तरि॑क्षेण।या॒ति॒।अ॒त्ऽभिः।या॒ति॒।वरु॑णः।स॒मु॒द्रैः।यु॒ष्मान्।इ॒च्छन्तः॑।श॒व॒सः॒।न॒पा॒तः॒॥  
