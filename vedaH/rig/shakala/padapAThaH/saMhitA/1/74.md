

  
उ॒प॒ऽप्र॒यन्तः॑।अ॒ध्व॒रम्।मन्त्र॑म्।वो॒चे॒म॒।अ॒ग्नये॑।आ॒रे।अ॒स्मे इति॑।च॒।शृ॒ण्व॒ते॥  
यः।स्नीहि॑तीषु।पू॒र्व्यः।स॒म्ऽज॒ग्मा॒नासु॑।कृ॒ष्टिषु॑।अर॑क्षत्।दा॒शुषे॑।गय॑म्॥  
उ॒त।ब्रु॒व॒न्तु॒।ज॒न्तवः॑।उत्।अ॒ग्निः।वृ॒त्र॒ऽहा।अ॒ज॒नि॒।ध॒न॒म्ऽज॒यः।रणे॑ऽरणे॥  
यस्य॑।दू॒तः॑।असि॑।क्षये॑।वेषि॑।ह॒व्यानि॑।वी॒तये॑।द॒स्मत्।कृ॒णोषि॑।अ॒ध्व॒रम्॥  
तम्।इत्।सु॒ऽह॒व्यम्।अ॒ङ्गि॒रः॒।सु॒ऽदे॒वम्।स॒ह॒सः॒।य॒हो॒ इति॑।जनाः॑।आ॒हुः॒।सु॒ऽब॒र्हिष॑म्॥  
आ।च॒।वहा॑सि।तान्।इ॒ह।दे॒वान्।उप॑।प्रऽश॑स्तये।ह॒व्या।सु॒ऽच॒न्द्र॒।वी॒तये॑॥  
न।योः।उ॒प॒ब्दिः।अश्व्यः॑।शृ॒ण्वे।रथ॑स्य।कत्।च॒न।यत्।अ॒ग्ने॒।यासि॑।दू॒त्य॑म्॥  
त्वाऽऊ॑तः।वा॒जी।अह्र॑यः।अ॒भि।पूर्व॑स्मात्।अप॑रः।प्र।दा॒श्वान्।अ॒ग्ने॒।अ॒स्था॒त्॥  
उ॒त।द्यु॒ऽमत्।सु॒ऽवीर्य॑म्।बृ॒हत्।अ॒ग्ने॒।वि॒वा॒स॒सि॒।दे॒वेभ्यः॑।दे॒व॒।दा॒शुषे॑॥  
