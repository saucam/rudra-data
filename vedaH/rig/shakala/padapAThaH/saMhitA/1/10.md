

  
गाय॑न्ति।त्वा॒।गा॒य॒त्रिणः॑।अर्च॑न्ति।अ॒र्कम्।अ॒र्किणः॑।ब्र॒ह्माणः॑।त्वा॒।श॒त॒क्र॒तो॒ इति॑ शतऽक्रतो।उत्।वं॒शम्ऽइ॑व।ये॒मि॒रे॒॥  
यत्।सानोः॑।सानु॑म्।आ।अरु॑हत्।भूरि॑।अस्प॑ष्ट।कर्त्व॑म्।तत्।इन्द्रः॑।अर्थ॑म्।चे॒त॒ति॒।यू॒थेन॑।वृ॒ष्णिः।ए॒ज॒ति॒॥  
यु॒क्ष्व।हि।के॒शिना॑।हरी॒ इति॑।वृष॑णा।क॒क्ष्य॒ऽप्रा।अथ॑।नः॒।इ॒न्द्र॒।सो॒म॒ऽपाः॒।गि॒राम्।उप॑ऽश्रुतिम्।च॒र॒॥  
आ।इ॒हि॒।स्तोमा॑न्।अ॒भि।स्व॒र॒।अ॒भि।गृ॒णी॒हि॒।आ।रु॒व॒।ब्रह्म॑।च॒।नः॒।व॒सो॒ इति॑।सचा॑।इन्द्र॑।य॒ज्ञम्।च॒।व॒र्ध॒य॒॥  
उ॒क्थम्।इन्द्रा॑य।शंस्य॑म्।वर्ध॑नम्।पु॒रु॒निः॒ऽसिधे॑।श॒क्रः।यथा॑।सु॒तेषु॑।नः॒।र॒रण॑त्।स॒ख्येषु॑।च॒॥  
तम्।इत्।स॒खि॒ऽत्वे।ई॒म॒हे॒।तम्।रा॒ये।तम्।सु॒ऽवीर्ये॑।सः।श॒क्रः।उ॒त।नः॒।श॒क॒त्।इन्द्रः॑।वसु॑।दय॑मानः॥  
सु॒ऽवि॒वृत॑म्।सु॒निः॒ऽअज॑म्।इन्द्र॑।त्वाऽदा॑तम्।इत्।यशः॑।गवा॑म्।अप॑।व्र॒जम्।वृ॒धि॒।कृ॒णु॒ष्व।राधः॑।अ॒द्रि॒ऽवः॒॥  
न॒हि।त्वा॒।रोद॑सी॒ इति॑।उ॒भे इति॑।ऋ॒घा॒यमा॑णम्।इन्व॑तः।जेषः॑।स्वः॑ऽवतीः।अ॒पः।सम्।गाः।अ॒स्मभ्य॑म्।धू॒नु॒हि॒॥  
आश्रु॑त्ऽकर्ण।श्रु॒धि।हव॑म्।नू।चि॒त्।द॒धि॒ष्व॒।मे॒।गिरः॑।इन्द्र॑।स्तोम॑म्।इ॒मम्।मम॑।कृ॒ष्व।यु॒जः।चि॒त्।अन्त॑रम्॥  
वि॒द्म।हि।त्वा॒।वृष॑न्ऽतमम्।वाजे॑षु।ह॒व॒न॒ऽश्रुत॑म्।वृष॑न्ऽतमस्य।हू॒म॒हे॒।ऊ॒तिम्।स॒ह॒स्र॒ऽसात॑माम्॥  
आ।तु।नः॒।इ॒न्द्र॒।कौ॒शि॒क॒।म॒न्द॒सा॒नः।सु॒तम्।पि॒ब॒।नव्य॑म्।आयुः॑।प्र।सु।ति॒र॒।कृ॒धि।स॒ह॒स्र॒ऽसाम्।ऋषि॑म्॥  
परि॑।त्वा॒।गि॒र्व॒णः॒।गिरः॑।इ॒माः।भ॒व॒न्तु॒।वि॒श्वतः॑।वृ॒द्धऽआ॑युम्।अनु॑।वृद्ध॑यः।जुष्टाः॑।भ॒व॒न्तु॒।जुष्ट॑यः॥  
