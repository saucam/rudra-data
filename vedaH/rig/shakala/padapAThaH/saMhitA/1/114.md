

  
इ॒माः।रु॒द्राय॑।त॒वसे॑।क॒प॒र्दिने॑।क्ष॒यत्ऽवी॑राय।प्र।भ॒रा॒म॒हे॒।म॒तीः।यथा॑।शम्।अस॑त्।द्वि॒ऽपदे॑।चतुः॑ऽपदे॑।विश्व॑म्।पु॒ष्टम्।ग्रामे॑।अ॒स्मिन्।अ॒ना॒तु॒रम्॥  
मृ॒ळ।नः॒।रु॒द्र॒।उ॒त।नः॒।मयः॑।कृ॒धि॒।क्ष॒यत्ऽवी॑राय।नम॑सा।वि॒धे॒म॒।ते॒।यत्।शम्।च॒।योः।च॒।मनुः॑।आ॒ऽये॒जे।पि॒ता।तत्।अ॒श्या॒म॒।तव॑।रु॒द्र॒।प्रऽनी॑तिषु॥  
अ॒श्याम॑।ते॒।सु॒ऽम॒तिम्।दे॒व॒ऽय॒ज्यया॑।क्ष॒यत्ऽवी॑रस्य।तव॑।रु॒द्र॒।मी॒ढ्वः॒।सु॒म्न॒ऽयन्।इत्।विशः॑।अ॒स्माक॑म्।आ।च॒र॒।अरि॑ष्टऽवीराः।जु॒ह॒वा॒म॒।ते॒।ह॒विः॥  
त्वे॒षम्।व॒यम्।रु॒द्रम्।य॒ज्ञ॒ऽसाध॑म्।व॒ङ्कुम्।क॒विम्।अव॑से।नि।ह्व॒या॒म॒हे॒।आ॒रे।अ॒स्मत्।दैव्य॑म्।हेळः॑।अ॒स्य॒तु॒।सु॒ऽम॒तिम्।इत्।व॒यम्।अ॒स्य॒।आ।वृ॒णी॒म॒हे॒॥  
दि॒वः।व॒रा॒हम्।अ॒रु॒षम्।क॒प॒र्दिन॑म्।त्वे॒षम्।रू॒पम्।नम॑सा।नि।ह्व॒या॒म॒हे॒।हस्ते॑।बिभ्र॑त्।भे॒ष॒जा।वार्या॑णि।शर्म॑।वर्म॑।छ॒र्दिः।अ॒स्मभ्य॑म्।यं॒स॒त्॥  
इ॒दम्।पि॒त्रे।म॒रुता॑म्।उ॒च्य॒ते॒।वचः॑।स्वा॒दोः।स्वादी॑यः।रु॒द्राय॑।वर्ध॑नम्।रास्व॑।च॒।नः॒।अ॒मृ॒त॒।म॒र्त॒ऽभोज॑नम्।त्मने॑।तो॒काय।तन॑याय।मृ॒ळ॒॥  
मा।नः॒।म॒हान्त॑म्।उ॒त।मा।नः॒।अ॒र्भ॒कम्।मा।नः॒।उक्ष॑न्तम्।उ॒त।मा।नः॒।उ॒क्षि॒तम्।मा।नः॒।व॒धीः॒।पि॒तर॑म्।मा।उ॒त।मा॒तर॑म्।मा।नः॒।प्रि॒याः।त॒न्वः॑।रु॒द्र॒।रि॒रि॒षः॒॥  
मा।नः॒।तो॒के।तन॑ये।मा।नः॒।आ॒यौ।मा।नः॒।गोषु॑।मा।नः॒।अश्वे॑षु।रि॒रि॒षः॒।वी॒रान्।मा।नः॒।रु॒द्र॒।भा॒मि॒तः।व॒धीः॒।ह॒विष्म॑न्तः।सद॑म्।इत्।त्वा॒।ह॒वा॒म॒हे॒॥  
उप॑।ते॒।स्तोमा॑न्।प॒शु॒पाःऽइ॑व।आ।अ॒क॒र॒म्।रास्व॑।पि॒तः॒।म॒रु॒ता॒म्।सु॒म्नम्।अ॒स्मे इति॑।भ॒द्रा।हि।ते॒।सु॒ऽमतिः।मृ॒ळ॒यत्ऽत॑मा।अथ॑।व॒यम्।अव॑।इत्।ते॒।वृ॒णी॒म॒हे॒॥  
आ॒रे।ते॒।गो॒ऽघ्नम्।उ॒त।पु॒रु॒ष॒ऽघ्नम्।क्षय॑त्ऽवीर।सु॒म्नम्।अ॒स्मे इति॑।ते॒।अ॒स्तु॒।मृ॒ळ।च॒।नः॒।अधि॑।च॒।ब्रू॒हि॒।दे॒व॒।अध॑।च॒।नः॒।शर्म॑।य॒च्छ॒।द्वि॒ऽबर्हाः॑॥  
अवो॑चाम।नमः॑।अ॒स्मै॒।अ॒व॒स्यवः॑।शृ॒णोतु॑।नः॒।हव॑म्।रु॒द्रः।म॒रुत्वा॑न्।तत्।नः॒।मि॒त्रः।वरु॑णः।म॒म॒ह॒न्ता॒म्।अदि॑तिः।सिन्धुः॑।पृ॒थि॒वी।उ॒त।द्यौः॥  
