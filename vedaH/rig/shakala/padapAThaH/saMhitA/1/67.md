

  
वने॑षु।जा॒युः।मर्ते॑षु।मि॒त्रः।वृ॒णी॒ते॒।श्रु॒ष्टिम्।राजा॑ऽइव।अ॒जु॒र्यम्॥  
क्षेमः॑।न।सा॒धुः।क्रतुः॑।न।भ॒द्रः।भुव॑त्।सु॒ऽआ॒धीः।होता॑।ह॒व्य॒ऽवाट्॥  
हस्ते॑।दधा॑नः।नृ॒म्णा।विश्वा॑नि।अमे॑।दे॒वान्।धा॒त्।गुहा॑।नि॒ऽसीद॑न्॥  
वि॒दन्ति॑।ई॒म्।अत्र॑।नरः॑।धि॒य॒म्ऽधाः।हृ॒दा।यत्।त॒ष्टान्।मन्त्रा॑न्।अशं॑सन्॥  
अ॒जः।न।क्षाम्।दा॒धार॑।पृ॒थि॒वीम्।त॒स्तम्भ॑।द्याम्।मन्त्रे॑भिः।स॒त्यैः॥  
प्रि॒या।प॒दानि॑।प॒श्वः।नि।पा॒हि॒।वि॒श्वऽआ॑युः।अ॒ग्ने॒।गु॒हा।गुह॑म्।गाः॒॥  
यः।ई॒म्।चि॒केत॑।गुहा॑।भव॑न्तम्।आ।यः।स॒साद॑।धारा॑म्।ऋ॒तस्य॑॥  
वि।ये।चृ॒तन्ति॑।ऋ॒ता।सप॑न्तः।आत्।इत्।वसू॑नि।प्र।व॒वा॒च॒।अ॒स्मै॥  
वि।यः।वी॒रुत्ऽसु॑।रोध॑त्।म॒हि॒ऽत्वा।उ॒त।प्र॒ऽजाः।उ॒त।प्र॒ऽसूषु॑।अ॒न्तरिति॑॥  
चित्तिः॑।अ॒पाम्।दमे॑।वि॒श्वऽआ॑युः।सद्म॑ऽइव।धीराः॑।स॒म्ऽमाय॑।च॒क्रुः॒॥  
