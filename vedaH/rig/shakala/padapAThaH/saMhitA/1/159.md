

  
प्र।द्यावा॑।य॒ज्ञैः।पृ॒थि॒वी इति॑।ऋ॒त॒ऽवृधा॑।म॒ही इति॑।स्तु॒षे॒।वि॒दथे॑षु।प्रऽचे॑तसा।दे॒वेभिः।ये इति॑।दे॒वऽपु॑त्रे॒ इति॑ दे॒वऽपु॑त्रे।सु॒ऽदंस॑सा।इ॒त्था।धि॒या।वार्या॑णि।प्र॒ऽभूष॑तः॥  
उ॒त।म॒न्ये॒।पि॒तुः।अ॒द्रुहः॑।मनः॑।मा॒तुः।महि॑।स्वऽत॑वः।तत्।हवी॑मऽभिः।सु॒ऽरेत॑सा।पि॒तरा॑।भूम॑।च॒क्र॒तुः॒।उ॒रु।प्र॒ऽजायाः॑।अ॒मृत॑म्।वरी॑मऽभिः॥  
ते।सू॒नवः॑।सु॒ऽअप॑सः।सु॒ऽदंस॑सः।म॒ही इति॑।ज॒ज्ञुः॒।मा॒तरा॑।पू॒र्वऽचि॑त्तये।स्था॒तुः।च॒।स॒त्यम्।जग॑तः।च॒।धर्म॑णि।पु॒त्रस्य॑।पाथः।प॒दम्।अद्व॑याविनः॥  
ते।मा॒यिनः॑।म॒मि॒रे॒।सु॒ऽप्रचे॑तसः।जा॒मी इति॑।सयो॑नी॒ इति॒ सऽयो॑नी।मि॒थु॒ना।सम्ऽओ॑कसा।नव्य॑म्ऽनव्यम्।तन्तु॑म्।आ।त॒न्व॒ते।दि॒वि।स॒मु॒द्रे।अ॒न्तरिति॑।क॒वयः॑।सु॒ऽदी॒तयः॑॥  
तत्।राधः॑।अ॒द्य।स॒वि॒तुः।वरे॑ण्यम्।व॒यम्।दे॒वस्य॑।प्र॒ऽस॒वे।म॒ना॒म॒हे॒।अ॒स्मभ्य॑म्।द्या॒वा॒पृ॒थि॒वी॒ इति॑।सु॒ऽचे॒तुना॑।र॒यिम्।ध॒त्त॒म्।वसु॑ऽमन्तम्।श॒त॒ऽग्विन॑म्॥  
