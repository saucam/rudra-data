

  
नु।चि॒त्।स॒हः॒ऽजाः।अ॒मृतः॑।नि।तु॒न्दते॑।होता॑।यत्।दू॒तः।अभ॑वत्।वि॒वस्व॑तः।वि।साधि॑ष्ठेभिः।प॒थिऽभिः॑।रजः॑।म॒मे॒।आ।दे॒वऽता॑ता।ह॒विषा॑।वि॒वा॒स॒ति॒॥  
आ।स्वम्।अद्म॑।यु॒वमा॑नः।अ॒जरः॑।तृ॒षु।अ॒वि॒ष्यन्।अ॒त॒सेषु॑।ति॒ष्ठ॒ति॒।अत्यः॑।न।पृ॒ष्ठम्।प्रु॒षि॒तस्य॑।रो॒च॒ते॒।दि॒वः।न।सानु॑।स्त॒नय॑न्।अ॒चि॒क्र॒द॒त्॥  
क्रो॒णा।रु॒द्रेभिः॑।वसु॑ऽभिः।पु॒रःऽहि॑तः।होता॑।निऽस॑त्तः।र॒यि॒षाट्।अम॑र्त्यः।रथः॑।न।वि॒क्षु।ऋ॒ञ्ज॒सा॒नः।आ॒युषु॑।वि।आ॒नु॒षक्।वार्या॑।दे॒वः।ऋ॒ण्व॒ति॒॥  
वि।वात॑ऽजूतः।अ॒त॒सेषु॑।ति॒ष्ठ॒ते॒।वृथा॑।जु॒हूभिः॑।सृण्या॑।तु॒वि॒ऽस्वणिः॑।तृ॒षु।यत्।अ॒ग्ने॒।व॒निनः॑।वृ॒ष॒ऽयसे॑।कृ॒ष्णम्।ते॒।एम॑।रुश॑त्ऽऊर्मे।अ॒ज॒र॒॥  
तपुः॑ऽजम्भः।वने॑।आ।वात॑ऽचोदितः।यू॒थे।न।सा॒ह्वान्।अव॑।वा॒ति॒।वंस॑गः।अ॒भि॒ऽव्रज॑न्।अक्षि॑तम्।पाज॑सा।रजः॑।स्था॒तुः।च॒रथ॑म्।भ॒य॒ते॒।प॒त॒त्रिणः॑॥  
द॒धुः।त्वा॒।भृग॑वः।मानु॑षे॒षु।आ।र॒यिम्।न।चारु॑म्।सु॒ऽहव॑म्।जने॑भ्यः।होता॑रम्।अ॒ग्ने॒।अति॑थिम्।वरे॑ण्यम्।मि॒त्रम्।न।शेव॑म्।दि॒व्याय॑।जन्म॑ने॥  
होता॑रम्।स॒प्त।जु॒ह्वः॑।यजि॑ष्ठम्।यम्।वा॒घतः॑।वृ॒णते॑।अ॒ध्व॒रेषु॑।अ॒ग्निम्।विश्वे॑षाम्।अ॒र॒तिम्।वसू॑नाम्।स॒प॒र्यामि॑।प्रय॑सा।यामि॑।रत्न॑म्॥  
अच्छि॑द्रा।सू॒नो॒ इति॑।स॒ह॒सः॒।नः॒।अ॒द्य।स्तो॒तृऽभ्यः॑।मि॒त्र॒ऽम॒हः॒।शर्म॑।य॒च्छ॒।अग्ने॑।गृ॒णन्त॑म्।अंह॑सः।उ॒रु॒ष्य॒।ऊर्जः॑।न॒पा॒त्।पूः॒ऽभिः।आय॑सीभिः॥  
भव॑।वरू॑थम्।गृ॒ण॒ते।वि॒भा॒ऽवः॒।भव॑।म॒घ॒व॒न्।म॒घव॑त्ऽभ्यः।शर्म॑।उ॒रु॒ष्य।अ॒ग्ने॒।अंह॑सः।गृ॒णन्त॑म्।प्रा॒तः।म॒क्षु।धि॒याऽव॑सुः।ज॒ग॒म्या॒त्॥  
