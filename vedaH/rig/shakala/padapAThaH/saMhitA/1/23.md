

  
ती॒व्राः।सोमा॑सः।आ।ग॒हि॒।आ॒शीःऽव॑न्तः।सु॒ताः।इ॒मे।वायो॒ इति॑।तान्।प्रऽस्थि॑तान्।पि॒ब॒॥  
उ॒भा।दे॒वा।दि॒वि॒ऽस्पृशा॑।इ॒न्द्र॒वा॒यू इति॑।ह॒वा॒म॒हे॒।अ॒स्य।सोम॑स्य।पी॒तये॑॥  
इ॒न्द्र॒वा॒यू इति॑।म॒नः॒ऽजुवा॑।विप्राः॑।ह॒व॒न्ते॒।ऊ॒तये॑।स॒ह॒स्र॒ऽअ॒क्षा।धि॒यः।पती॒ इति॑॥  
मि॒त्रम्।व॒यम्।ह॒वा॒म॒हे॒।वरु॑णम्।सोम॑ऽपीतये।ज॒ज्ञा॒ना।पू॒तऽद॑क्षसा॥  
ऋ॒तेन॑।यौ।ऋ॒त॒ऽवृधौ॑।ऋ॒तस्य॑।ज्योति॑षः।पती॒ इति॑।ता।मि॒त्रावरु॑णा।हु॒वे॒॥  
वरु॑णः।प्र॒ऽअ॒वि॒ता।भु॒व॒त्।मि॒त्रः।विश्वा॑भिः।ऊ॒तिऽभिः॑।कर॑ताम्।नः॒।सु॒ऽराध॑सः॥  
म॒रुत्व॑न्तम्।ह॒वा॒म॒हे॒।इन्द्र॒म्।आ।सोम॑ऽपीतये।स॒ऽजूः।ग॒णेन॑।तृ॒म्प॒तु॒॥  
इन्द्र॑ऽज्येष्ठाः।मरु॑त्ऽगणाः।देवा॑सः।पूष॑ऽरातयः।विश्वे॑।मम॑।श्रु॒त॒।हव॑म्॥  
ह॒त।वृ॒त्रम्।सु॒ऽदा॒न॒व॒।इन्द्रे॑ण।सह॑सा।यु॒जा।मा।नः॒।दुः॒ऽशंसः॑।ई॒श॒त॒॥  
व्विश्वा॑न्।दे॒वान्।ह॒वा॒म॒हे॒।म॒रुतः॑।सोम॑ऽपीतये।उ॒ग्राः।हि।पृश्नि॑ऽमातरः॥  
जय॑ताम्ऽइव।त॒न्य॒तुः।म॒रुता॑म्।ए॒ति॒।धृ॒ष्णु॒ऽया।यत्।शुभ॑म्।या॒थन॑।न॒रः॒॥  
ह॒स्का॒रात्।वि॒ऽद्युतः॑।परि॑।अतः॑।जा॒ताः।अ॒व॒न्तु॒।नः॒।म॒रुतः॑।मृ॒ळ॒य॒न्तु॒।नः॒॥  
आ।पू॒ष॒न्।चि॒त्रऽब॑र्हिष॒म्।आघृ॑णे।ध॒रुण॑म्।दि॒वः।आ।अ॒ज॒।न॒ष्टम्।यथा॑।प॒शुम्॥  
पू॒षा।राजा॑नम्।आघृ॑णिः।अप॑ऽगूळ्हम्।गुहा॑।हि॒तम्।अवि॑न्दत्।चि॒त्रऽब॑र्हिषम्॥  
उ॒तो इति॑।सः।मह्य॑म्।इन्दु॑ऽभिः।षट्।यु॒क्तान्।अ॒नु॒ऽसेसि॑धत्।गोभिः॑।यव॑म्।न।च॒र्कृ॒ष॒त्॥  
अ॒म्बयः॑।य॒न्ति॒।अध्व॑ऽभिः।जा॒मयः॑।अ॒ध्व॒रि॒ऽय॒ताम्।पृ॒ञ्च॒तीः।मधु॑ना।पयः॑॥  
अ॒मूः।याः।उप॑।सूर्ये॑।याभिः॑।वा॒।सूर्यः॑।स॒ह।ताः।नः॒।हि॒न्व॒न्तु॒।अ॒ध्व॒रम्॥  
अ॒पः।दे॒वीः।उप॑।ह्व॒ये॒।यत्र॑।गावः॑।पिब॑न्ति।नः॒।सिन्धु॑ऽभ्यः।कर्त्व॑म्।ह॒विः॥  
अ॒प्ऽसु।अ॒न्तः।अ॒मृत॑म्।अ॒प्ऽसु।भे॒ष॒जम्।अ॒पाम्।उ॒त।प्रऽश॑स्तये।देवाः॑।भव॑त।वा॒जिनः॑॥  
अ॒प्ऽसु।मे॒।सोमः॑।अ॒ब्र॒वी॒त्।अ॒न्तः।विश्वा॑नि।भे॒ष॒जा।अ॒ग्निम्।च॒।वि॒श्वऽश॑म्भुवम्।आपः॑।च॒।वि॒श्वऽभे॑षजीः॥  
आपः॑।पृ॒णी॒त।भे॒ष॒जम्।वरू॑थम्।त॒न्वे॑।मम॑।ज्योक्।च॒।सूर्य॑म्।दृ॒शे॥  
इ॒दम्।आ॒पः॒।प्र।व॒ह॒त॒।यत्।किम्।च॒।दु॒रि॒तम्।मयि॑।यत्।वा॒।अ॒हम्।अ॒भि॒ऽदु॒द्रोह॑।यत्।वा॒।शे॒पे।उ॒त।अनृ॑तम्॥  
आपः॑।अ॒द्य।अनु॑।अ॒चा॒रि॒ष॒म्।रसे॑न।सम्।अ॒ग॒स्म॒हि॒।पय॑स्वान्।अ॒ग्ने॒।आ।ग॒हि॒।तम्।मा॒।सम्।सृ॒ज॒।वर्च॑सा॥  
सम्।मा॒।अ॒ग्ने॒।वर्च॑सा।सृ॒ज॒।सम्।प्र॒ऽजया॑।सम्।आयु॑षा।वि॒द्युः।मे॒।अ॒स्य॒।दे॒वाः।इन्द्रः॑।वि॒द्या॒त्।स॒ह।ऋषि॑ऽभिः॥  
