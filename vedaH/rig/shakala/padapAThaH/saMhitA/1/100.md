

  
सः।यः।वृषा॑।वृष्ण्ये॑भिः॑।सम्ऽओ॑काः।म॒हः।दि॒वः।पृ॒थि॒व्याः।च॒।स॒म्ऽराट्।स॒ती॒नऽस॑त्वा।हव्यः॑।भरे॑षु।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
यस्य॑।अना॑प्तः।सूर्य॑स्यऽइव।यामः॑।भरे॑ऽभरे।वृ॒त्र॒ऽहा।शुष्मः॑।अस्ति॑।वृष॑न्ऽतमः।सखि॑ऽभिः।स्वेभिः॑।एवैः॑।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
दि॒वः।न।यस्य॑।रेत॑सः॑।दुघा॑नाः।पन्था॑सः।यन्ति॑।शव॑सा।अप॑रिऽइताः।त॒रत्ऽद्वे॑षाः।स॒स॒हिः।पौंस्ये॑भिः।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
सः।अङ्गि॑रःऽभिः।अङ्गि॑रःऽतमः।भू॒त्।वृषा॑।वृष॑ऽभिः।सखि॑ऽभिः।सखा॑।सन्।ऋ॒ग्मिऽभिः॑।ऋ॒ग्मी।गा॒तुऽभिः॑।ज्येष्ठः॑।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
सः।सू॒नुऽभिः॑।न।रु॒द्रेभिः॑।ऋभ्वा॑।नृ॒ऽसह्ये॑।स॒स॒ह्वान्।अ॒मित्रा॑न्।सऽनी॑ळेभिः।श्र॒व॒स्या॑नि।तूर्व॑न्।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
सः।म॒न्यु॒ऽमीः।स॒ऽमद॑नस्य।क॒र्ता।अ॒स्माके॑भिः।नृऽभिः॑।सूर्य॑म्।स॒न॒त्।अ॒स्मिन्।अह॑न्।सत्ऽप॑तिः।पु॒रु॒ऽहू॒तः।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
तम्।ऊ॒तयः॑।र॒ण॒य॒त्।शूर॑ऽसातौ।तम्।क्षेम॑स्य।क्षि॒तयः॑।कृ॒ण्व॒त॒।त्राम्।सः।विश्व॑स्य।क॒रुण॑स्य।ई॒शे॒।एकः॑।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
तम्।अ॒प्स॒न्त॒।शव॑सः।उ॒त्ऽस॒वेषु॑।नरः॑।नर॑म्।अव॑से।तम्।धना॑य।सः।अ॒न्धे।चि॒त्।तम॑सि।ज्योतिः॑।वि॒द॒त्।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
सः।स॒व्येन॑।य॒म॒ति॒।व्राध॑तः।चि॒त्।सः।द॒क्षि॒णे।सम्ऽगृ॑भीता।कृ॒तानि॑।सः।की॒रिणा॑।चि॒त्।सनि॑ता।धना॑नि।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
सः।ग्रामे॑भिः।सनि॑ता।सः।रथे॑भिः।वि॒दे।विश्वा॑भिः।कृ॒ष्टिऽभिः॑।नु।अ॒द्य।सः।पौंस्ये॑भिः।अ॒भि॒ऽभूः।अश॑स्तीः।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
सः।जा॒मिऽभिः॑।यत्।स॒म्ऽअजा॑ति।मी॒ळ्हे।अजा॑मिऽभिः।वा॒।पु॒रु॒ऽहू॒तः।एवैः॑।अ॒पाम्।तो॒कस्य॑।तन॑यस्य।जे॒षे।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
सः।व॒ज्र॒ऽभृत्।द॒स्यु॒ऽहा।भी॒मः।उ॒ग्रः।स॒हस्र॑ऽचेताः।श॒तऽनी॑थः।ऋभ्वा॑।च॒म्री॒षः।न।शव॑सा।पाञ्च॑ऽजन्यः।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
तस्य॑।वज्रः॑।क्र॒न्द॒ति॒।स्मत्।स्वः॒ऽसाः।दि॒वः।न।त्वे॒षः।र॒वथः॑।शिमी॑ऽवान्।तम्।स॒च॒न्ते॒।स॒नयः॑।तम्।धना॑नि।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
यस्य॑।अज॑स्रम्।शव॑सा।मान॑म्।उ॒क्थम्।प॒रि॒ऽभु॒जत्।रोद॑सी॒ इति॑।वि॒श्वतः॑।सी॒म्।सः।पा॒रि॒ष॒त्।क्रतु॑ऽभिः।म॒न्द॒सा॒नः।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
न।यस्य॑।दे॒वाः।दे॒वता॑।न।मर्ता॑।आपः॑।च॒न।शव॑सः।अन्त॑म्।आ॒पुः।सः।प्र॒ऽरिक्वा॑।त्वक्ष॑सा।क्ष्मः।दि॒वः।च॒।म॒रुत्वा॑न्।नः॒।भ॒व॒तु॒।इन्द्रः॑।ऊ॒ती॥  
रो॒हित्।श्या॒वा।सु॒मत्ऽअं॑शुः।ल॒ला॒मीः।द्यु॒क्षा।रा॒ये।ऋ॒ज्रऽअश्व॑स्य।वृष॑ण्ऽवन्तम्।बिभ्र॑ती।धूः॒ऽसु।रथ॑म्।म॒न्द्रा।चि॒के॒त॒।नाहु॑षीषु।वि॒क्षु॥  
ए॒तत्।त्यत्।ते॒।इ॒न्द्र॒।वृष्णे॑।उ॒क्थम्।वा॒र्षा॒गि॒राः।अ॒भि।गृ॒ण॒न्ति॒।राधः॑।ऋ॒ज्रऽअश्वः॑।प्रष्टि॑ऽभिः।अ॒म्ब॒रीषः॑।स॒हऽदे॑वः।भय॑मानः।सु॒ऽराधाः॑॥  
दस्यू॑न्।शिम्यू॑न्।च॒।पु॒रु॒ऽहू॒तः।एवैः॑।ह॒त्वा।पृ॒थि॒व्याम्।शर्वा॑।नि।ब॒र्ही॒त्।सन॑त्।क्षेत्र॑म्।सखि॑ऽभिः।श्वि॒त्न्येभिः॑।सन॑त्।सूर्य॑म्।सन॑त्।अ॒पः।सु॒ऽवज्रः॑॥  
वि॒श्वाहा॑।इन्द्रः॑।अ॒धि॒ऽव॒क्ता।नः॒।अ॒स्तु॒।अप॑रिऽह्वृताः।स॒नु॒या॒म॒।वाज॑म्।तत्।नः॒।मि॒त्रः।वरु॑णः।म॒म॒ह॒न्ता॒म्।अदि॑तिः।सिन्धुः॑।पृ॒थि॒वी।उ॒त।द्यौः॥  
