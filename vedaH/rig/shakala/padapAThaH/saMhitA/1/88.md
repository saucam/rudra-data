

  
आ।वि॒द्युन्म॑त्ऽभिः।म॒रु॒तः॒।सु॒ऽअ॒र्कैः।रथे॑भिः।या॒त॒।ऋ॒ष्टि॒मत्ऽभिः॑।अश्व॑ऽपर्णैः।आ।वर्षि॑ष्ठया।नः॒।इ॒षा।वयः॑।न।प॒प्त॒त॒।सु॒ऽमा॒याः॒॥  
ते।अ॒रु॒णेभिः॑।वर॑म्।आ।पि॒शङ्गैः॑।शु॒भे।कम्।या॒न्ति॒।र॒थ॒तूःऽभिः॑।अश्वैः॑।रु॒क्मः।न।चि॒त्रः।स्वधि॑तिऽवान्।प॒व्या।रथ॑स्य।ज॒ङ्घ॒न॒न्त॒।भूम॑॥  
श्रि॒ये।कम्।वः॒।अधि॑।त॒नूषु॑।वाशीः॑।मे॒धा।वना॑।न।कृ॒ण॒व॒न्ते॒।ऊ॒र्ध्वा।यु॒ष्मभ्य॑म्।कम्।म॒रु॒तः॒।सु॒ऽजा॒ताः॒।तु॒वि॒ऽद्यु॒म्नासः॑।ध॒न॒य॒न्ते॒।अद्रि॑म्॥  
अहा॑नि।गृध्राः॑।परि॑।आ।वः॒।आ।अ॒गुः॒।इ॒माम्।धिय॑म्।वा॒र्का॒र्याम्।च॒।दे॒वीम्।ब्रह्म॑।कृ॒ण्वन्तः॑।गोत॑मासः।अ॒र्कैः।ऊ॒र्ध्वम्।नु॒नु॒द्रे॒।उ॒त्स॒ऽधिम्।पिब॑ध्यै॥  
ए॒तत्।त्यत्।न।योज॑नम्।अ॒चे॒ति॒।स॒स्वः।ह॒।यत्।म॒रु॒तः॒।गोत॑मः।वः॒।पश्य॑न्।हिर॑ण्यऽचक्रान्।अयः॑ऽदंष्ट्रान्।वि॒ऽधाव॑तः।व॒राहू॑न्॥  
ए॒षा।स्या।वः॒।म॒रु॒तः॒।अ॒नु॒ऽभ॒र्त्री।प्रति॑।स्तो॒भ॒ति॒।वा॒घतः॑।न।वाणी॑।अस्तो॑भयत्।वृथा॑।आ॒सा॒म्।अनु॑।स्व॒धाम्।गभ॑स्त्योः॥  
