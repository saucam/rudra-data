

  
ऋ॒जु॒ऽनी॒ती।नः॒।वरु॑णः।मि॒त्रः।न॒य॒तु॒।वि॒द्वान्।अ॒र्य॒मा।दे॒वैः।स॒ऽजोषाः॑॥  
ते।हि।वस्वः॑।वस॑वानाः।ते।अप्र॑ऽमूराः।महः॑ऽभिः।व्र॒ता।र॒क्ष॒न्ते॒।वि॒श्वाहा॑॥  
ते।अ॒स्मभ्यम्।शर्म॑।यं॒स॒न्।अ॒मृताः॑।मर्त्ये॑भ्यः।बाध॑मानाः।अप॑।द्विषः॑॥  
वि।नः॒।प॒थः।सु॒वि॒ताय॑।चि॒यन्तु॑।इन्द्रः॑।म॒रुतः॑।पू॒षा।भगः॑।वन्द्या॑सः॥  
उ॒त।नः॒।धियः॑।गोऽअ॑ग्राः।पूष॑न्।विष्णो॒ उति॑।एव॑ऽयावः।कर्त॑।नः॒।स्व॒स्ति॒ऽमतः॑॥  
मधु॑।वाताः॑।ऋ॒त॒य॒ते।मधु॑।क्ष॒र॒न्ति॒।सिन्ध॑वः।माध्वीः॑।नः॒।स॒न्तु॒।ओष॑धीः॥  
मधु॑।नक्त॑म्।उ॒त।उ॒षसः॑।मधु॑ऽमत्।पार्थि॑वम्।रजः॑।मधु॑।द्यौः।अ॒स्तु॒।नः॒।पि॒ता॥  
मधु॑ऽमान्।नः॒।वन॒स्पतिः॑।मधु॑ऽमान्।अ॒स्तु॒।सूर्यः॑।माध्वीः॑।गावः॑।भ॒व॒न्तु॒।नः॒॥  
शम्।नः॒।मि॒त्रः।शम्।वरु॑णः॒।शम्।नः॒।भ॒व॒तु॒।अ॒र्य॒मा।शम्।नः॒।इन्द्रः॑।बृह॒स्पतिः॑।शम्।नः॒।विष्णुः॑।उ॒रु॒ऽक्र॒मः॥  
