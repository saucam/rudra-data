

  
यु॒वम्।वस्त्रा॑णि।पी॒व॒सा।व॒सा॒थे॒ इति॑।यु॒वोः।अच्छि॑द्राः।मन्त॑वः।ह॒।सर्गाः॑।अव॑।अ॒ति॒र॒त॒म्।अनृ॑तानि।विश्वा॑।ऋ॒तेन॑।मि॒त्रा॒व॒रु॒णा॒।स॒चे॒थे॒ इति॑॥  
ए॒तत्।च॒न।त्वः॒।वि।चि॒के॒त॒त्।ए॒षा॒म्।स॒त्यः।मन्त्रः॑।क॒वि॒ऽश॒स्तः।ऋघा॑वान्।त्रिः॒ऽअश्रि॑म्।ह॒न्ति॒।चतुः॑ऽअश्रिः।उ॒ग्रः।दे॒व॒ऽनिदः॑।ह॒।प्र॒थ॒माः।अ॒जू॒र्य॒न्॥  
अ॒पात्।ए॒ति॒।प्र॒थ॒मा।प॒त्ऽवती॑नाम्।कः।तत्।वा॒म्।मि॒त्रा॒व॒रु॒णा॒।आ।चि॒के॒त॒।गर्भः॑।भा॒रम्।भ॒र॒ति॒।आ।चि॒त्।अ॒स्य॒।ऋ॒तम्।पिप॑र्ति।अनृ॑तम्।नि।ता॒रीत्॥  
प्र॒ऽयन्त॑म्।इत्।परि॑।जा॒रम्।क॒नीना॑म्।पश्या॑मसि।न।उ॒प॒ऽनि॒पद्य॑मानम्।अन॑वऽपृग्णा।विऽत॑ता।वसा॑नम्।प्रि॒यम्।मि॒त्रस्य॑।वरु॑णस्य।धाम॑॥  
अ॒न॒श्वः।ज॒तः।अ॒न॒भी॒शुः।अर्वा॑।कनि॑क्रदत्।प॒त॒य॒त्।ऊ॒र्ध्वऽसा॑नुः।अ॒चित्त॑म्।ब्रह्म॑।जु॒जु॒षुः॒।युवा॑नः।प्र।मि॒त्रे।धाम॑।वरु॑णे।गृ॒णन्तः॑॥  
आ।धे॒नवः॑।मा॒म॒ते॒यम्।अव॑न्तीः।ब्र॒ह्म॒ऽप्रिय॑म्।पी॒प॒य॒न्।सस्मि॑न्।ऊध॑न्।पि॒त्वः।भि॒क्षे॒त॒।व॒युना॑नि।वि॒द्वान्।आ॒सा।आ॒ऽविवा॑सन्।अदि॑तिम्।उ॒रु॒ष्ये॒त्॥  
आ।वा॒म्।मि॒त्रा॒व॒रु॒णा॒।ह॒व्यऽजु॑ष्टिम्।नम॑सा।देवौ॑।अव॑सा।व॒वृ॒त्या॒म्।अ॒स्माक॑म्।ब्रह्म॑।पृत॑नासु।स॒ह्याः॒।अ॒स्माक॑म्।वृ॒ष्टिः।दि॒व्या।सु॒ऽपा॒रा॥  
