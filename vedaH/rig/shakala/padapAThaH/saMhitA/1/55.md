

  
दि॒वः।चि॒त्।अ॒स्य॒।व॒रि॒मा।वि।प॒प्र॒थ॒।इन्द्र॑म्।न।म॒ह्ना।पृ॒थि॒वी।च॒न।प्रति॑।भी॒मः।तुवि॑ष्मान्।च॒र्ष॒णिऽभ्यः॑।आ॒ऽत॒पः।शिशी॑ते।वज्र॑म्।तेज॑से।न।वंस॑गः॥  
सः।अ॒र्ण॒वः।न।न॒द्यः॑।स॒मु॒द्रियः॑।प्रति॑।गृ॒भ्णा॒ति॒।विऽश्रि॑ताः।वरी॑मऽभिः।इन्द्रः॑।सोम॑स्य।पी॒तये॑।वृ॒ष॒ऽय॒ते॒।स॒नात्।सः।यु॒ध्मः।ओज॑सा।प॒न॒स्य॒ते॒॥  
त्वम्।तम्।इ॒न्द्र॒।पर्व॑तम्।न।भोज॑से।म॒हः।नृ॒म्णस्य॑।धर्म॑णाम्।इ॒र॒ज्य॒सि॒।प्र।वी॒र्ये॑ण।दे॒वताति॑।चे॒कि॒ते॒।विश्व॑स्मै।उ॒ग्रः।कर्म॑णे।पु॒रःऽहि॑तः॥  
सः।इत्।वने॑।न॒म॒स्युऽभिः॑।व॒च॒स्य॒ते॒।चारु॑।जने॑षु।प्र॒ऽब्रु॒वा॒णः।इ॒न्द्रि॒यम्।वृषा॑।छन्दुः॑।भ॒व॒ति॒।ह॒र्य॒तः।वृषा॑।क्षेमे॑ण।धेना॑म्।म॒घवा॑।यत्।इन्व॑ति॥  
सः।इत्।म॒हानि॑।स॒म्ऽइ॒थानि॑।म॒ज्मना॑।कृ॒णोति॑।यु॒ध्मः।ओज॑सा।जने॑भ्यः।अध॑।च॒न।श्रत्।द॒ध॒ति॒।त्विषि॑ऽमते।इन्द्रा॑य।वज्र॑म्।नि॒ऽघनि॑घ्नते।व॒धम्॥  
सः।हि।श्र॒व॒स्युः।सद॑नानि।कृ॒त्रिमा॑।क्ष्म॒या।वृ॒धा॒नः।ओज॑सा।वि॒ऽना॒शय॑न्।ज्योतीं॑षि।कृ॒ण्वन्।अ॒वृ॒काणि॑।यज्य॑वे।अव॑।सु॒ऽक्रतुः॑।सर्त॒वै।अ॒पः।सृ॒ज॒त्॥  
दा॒नाय॑।मनः॑।सो॒म॒ऽपा॒व॒न्।अ॒स्तु॒।ते॒।अ॒र्वाञ्चा॑।हरी॒ इति॑।व॒न्द॒न॒ऽश्रु॒त्।आ।कृ॒धि॒।यमि॑ष्ठासः।सार॑थयः।ये।इ॒न्द्र्च।ते॒।न।त्वा॒।केताः॑।आ।द॒भ्नु॒व॒न्ति॒।भूर्ण॑यः॥  
अप्र॑ऽक्षितम्।वसु॑।बि॒भ॒र्षि॒।हस्त॑योः।अषा॑ळ्हम्।सहः॑।त॒न्वि॑।श्रु॒तः।द॒धे॒।आऽवृ॑तासः।अ॒व॒तासः।न।क॒र्तृऽभिः॑।त॒नूषु॑।ते॒।क्रत॑वः।इ॒न्द्र॒।भूर॑यः॥  
