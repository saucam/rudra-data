

  
आ।वा॒म्।रथः॑।अ॒श्वि॒ना॒।श्ये॒नऽप॑त्वा।सु॒ऽमृ॒ळी॒कः।स्वऽवा॑न्।या॒तु॒।अ॒र्वाङ्।यः।मर्त्य॑स्य।मन॑सः।जवी॑यान्।त्रि॒ऽव॒न्धु॒रः।वृ॒ष॒णा॒।वात॑ऽरंहाः॥  
त्रि॒ऽव॒न्धु॒रेण॑।त्रि॒ऽवृत॑।रथे॑न।त्रि॒ऽच॒क्रेण॑।सु॒ऽवृता॑।आ।या॒त॒म्।अ॒र्वाक्।पिन्व॑तम्।गाः।जिन्व॑तम्।अर्व॑तः।नः॒।व॒र्धय॑तम्।अ॒श्वि॒ना॒।वी॒रम्।अ॒स्मे इति॑॥  
प्र॒वत्ऽया॑मना।सु॒ऽवृता॑।रथे॑न।द॒स्रौ॒।इ॒मम्।शृ॒णु॒त॒म्।श्लोक॑म्।अद्रेः॑।किम्।अ॒ङ्ग।वा॒म्।प्रति॑।अव॑र्तिम्।गमि॑ष्ठा।आ॒हुः।विप्रा॑सः।अ॒श्वि॒ना॒।पु॒रा॒ऽजाः॥  
आ।वा॒म्।श्ये॒नासः॑।अ॒श्वि॒ना॒।व॒ह॒न्तु॒।रथे॑।यु॒क्तासः॑।आ॒शवः॑।प॒त॒ङ्गाः।ये।अ॒प्ऽतुरः॑।दि॒व्यासः॑।न।गृध्राः॑।अ॒भि।प्रयः॑।ना॒स॒त्या॒।वह॑न्ति॥  
आ।वा॒म्।रथ॑म्।यु॒व॒तिः।ति॒ष्ठ॒त्।अत्र॑।जु॒ष्ट्वी।न॒रा॒।दु॒हि॒ता।सूर्य॑स्य।परि॑।वा॒म्।अश्वाः॑।वपु॑षः।प॒त॒ङ्गाः।वयः॑।व॒ह॒न्तु॒।अ॒रु॒षाः।अ॒भीके॑॥  
उत्।वन्द॑नम्।ऐ॒र॒त॒म्।दं॒सना॑भिः।उत्।रे॒भम्।द॒स्रा॒।वृ॒ष॒णा॒।शची॑भिः।निः।तौ॒ग्र्यम्।पा॒र॒य॒थः॒।स॒मु॒द्रात्।पुन॒रिति॑।च्यवा॑नम्।च॒क्र॒थुः॒।युवा॑नम्॥  
यु॒वम्।अत्र॑ये।अव॑ऽनीताय।त॒प्तम्।ऊर्ज॑म्।ओ॒मान॑म्।अ॒श्वि॒नौ॒।अ॒ध॒त्त॒म्।यु॒वम्।कण्वा॑य।अपि॑ऽरिप्ताय।चक्षुः॑।प्रति॑।अ॒ध॒त्त॒म्।सु॒ऽष्टु॒तिम्।जु॒जु॒षा॒णा॥  
यु॒वम्।धे॒नुम्।श॒यवे॑।ना॒धि॒ताय॑।अपि॑न्वतम्।अ॒श्वि॒ना॒।पू॒र्व्याय॑।अमु॑ञ्चतम्।वर्ति॑काम्।अंह॑सः।निः।प्रति॑।जङ्घा॑म्।वि॒श्पला॑याः।अ॒ध॒त्त॒म्॥  
यु॒वम्।श्वे॒तम्।पे॒दवे॑।इन्द्र॑ऽजूतम्।अ॒हि॒ऽहन॑म्।अ॒श्वि॒ना॒।अ॒द॒त्त॒म्।अश्व॑म्।जो॒हूत्र॑म्।अ॒र्यः।अ॒भिऽभू॑तिम्।उ॒ग्रम्।स॒ह॒स्र॒ऽसाम्।वृष॑णम्।वी॒ळुऽअ॑ङ्गम्॥  
ता।वा॒म्।न॒रा॒।सु।अव॑से।सु॒ऽजा॒ता।हवा॑महे।अ॒श्वि॒ना॒।नाध॑मानाः।आ।नः॒।उप॑।वसु॑ऽमता।रथे॑न।गिरः॑।जु॒षा॒णा।सु॒वि॒ताय॑।यातम्॥  
आ।श्ये॒नस्य॑।जव॑सा।नूत॑नेन।अ॒स्मे इति॑।य॒त॒म्।ना॒स॒त्या॒।स॒जोषाः॑।हवे॑।हि।वा॒म्।अ॒श्वि॒ना॒।रा॒तऽह॑व्यः।श॒श्व॒त्ऽत॒मायाः॑।उ॒षसः॑।विऽउ॑ष्टौ॥  
