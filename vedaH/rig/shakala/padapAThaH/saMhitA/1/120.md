

  
का।रा॒ध॒त्।होत्रा॑।अ॒श्वि॒ना॒।वा॒म्।कः।वा॒म्।जोषे॑।उ॒भयोः॑।क॒था।वि॒धा॒ति॒।अप्र॑ऽचेताः॥  
वि॒द्वांसौ॑।इत्।दुरः॑।पृ॒च्छे॒त्।अवि॑द्वान्।इ॒त्था।अप॑रः।अ॒चे॒ताः।नु।चि॒त्।नु।मर्ते॑।अक्रौ॑॥  
ता।वि॒द्वांसा॑।ह॒वा॒म॒हे॒।वा॒म्।ता।नः॒।वि॒द्वांसा॑।मन्म॑।वो॒चे॒त॒म्।अ॒द्य।प्र।आ॒र्च॒त्।दय॑मानः।यु॒वाकुः॑॥  
वि।पृ॒च्छा॒मि॒।पा॒क्या॑।न।दे॒वान्।वष॑ट्ऽकृतस्य।अ॒द्भु॒तस्य॑।द॒स्रा॒।पा॒तम्।च॒।सह्य॑सः।यु॒वम्।च॒।रभ्य॑सः।नः॒॥  
प्र।या।घोषे॑।भृग॑वाणे।न।शोभे॑।यया॑।वा॒चा।यज॑ति।प॒ज्रि॒यः।वा॒म्।प्र।इ॒ष॒ऽयुः।न।वि॒द्वान्॥  
श्रु॒तम्।गा॒य॒त्रम्।तक॑वानस्य।अ॒हन्।चि॒त्।हि।रि॒रेभ॑।अ॒श्वि॒ना॒।वा॒म्।आ।अ॒क्षी इति॑।शु॒भः॒।प॒ती॒ इति॑।दन्॥  
यु॒वम्।हि।आस्त॑म्।म॒हः।रन्।यु॒वम्।वा॒।यत्।निः॒ऽअत॑तंसतम्।ता।नः॒।व॒सू॒ इति॑।सु॒ऽगो॒पा।स्या॒त॒म्।पा॒तम्।नः॒।वृका॑त्।अ॒घ॒ऽयोः॥  
मा।कस्मै॑।धा॒त॒म्।अ॒भि।अ॒मि॒त्रिणे॑।नः॒।मा।अ॒कुत्र॑।नः॒।गृ॒हेभ्यः॑।धे॒नवः॑।गुः॒।स्त॒न॒ऽभुजः॑।अशि॑श्वीः॥  
दु॒ही॒यन्।मि॒त्रऽधि॑तये।यु॒वाकु॑।रा॒ये।च॒।नः॒।मि॒मी॒तम्।वाज॑ऽवत्यै।इ॒षे।च॒।नः॒।मि॒मी॒त॒म्।धेनु॒ऽमत्यै॑॥  
अ॒श्विनोः॑।अ॒स॒न॒म्।रथ॑म्।अ॒न॒श्वम्।वा॒जिनी॑ऽवतोः।तेन॑।अ॒हम्।भूरि॑।चा॒क॒न॒॥  
अ॒यम्।स॒म॒ह॒।मा॒।त॒नु॒।ऊ॒ह्याते॑।जना॑न्।अनु॑।सो॒म॒ऽपेय॑म्।सु॒ऽखः।रथः॑॥  
अध॑।स्वप्न॑स्य।निः।वि॒दे॒।अभु॑ञ्जतः।च॒।रे॒वतः॑।उ॒भा।ता।बस्रि॑।न॒श्य॒तः॒॥  
