

  
उत्।ऊँ॒ इति॑।त्यम्।जा॒तऽवे॑दसम्।दे॒वम्।व॒ह॒न्ति॒।के॒तवः॑।दृ॒शे।विश्वा॑य।सूर्य॑म्॥  
अप॑।त्ये।ता॒यवः॑।य॒था॒।नक्ष॑त्रा।य॒न्ति॒।अ॒क्तुऽभिः॑।सूरा॑य।वि॒श्वऽच॑क्षसे॥  
अदृ॑श्रम्।अ॒स्य॒।के॒तवः॑।वि।र॒श्मयः॑।जना॑न्।अनु॑।भ्राज॑न्तः।अ॒ग्नयः॑।य॒था॒॥  
त॒रणिः॑।वि॒श्वऽद॑र्शतः।ज्यो॒तिः॒ऽकृत्।अ॒सि॒।सू॒र्य॒।विश्व॑म्।आ।भा॒सि॒।रो॒च॒नम्॥  
प्र॒त्यङ्।दे॒वाना॑म्।विशः॑।प्र॒त्यङ्।उत्।ए॒षि॒।मानु॑षान्।प्र॒त्यङ्।विश्व॑म्।स्वः॑।दृ॒शे॥  
येन॑।पा॒व॒क॒।चक्ष॑सा।भु॒र॒ण्यन्त॑म्।जना॑न्।अनु॑।त्वम्।व॒रु॒ण॒।पश्य॑सि॥  
वि।द्याम्।ए॒षि॒।रजः॑।पृ॒थु।अहा॑।मिमा॑नः।अ॒क्तुऽभिः॑।पश्य॑न्।जन्मा॑नि।सू॒र्य॒॥  
स॒प्त।त्वा॒।ह॒रितः॑।रथे॑।वह॑न्ति।दे॒व॒।सू॒र्य॒।शो॒चिःऽके॑शम्।वि॒ऽच॒क्ष॒ण॒॥  
अयु॑क्त।स॒प्त।शु॒न्ध्युवः॑।सूरः॑।रथ॑स्य।न॒प्त्यः॑।ताभिः॑।या॒ति॒।स्वयु॑क्तिऽभिः॥  
उत्।व॒यम्।तम॑सः।परि॑।ज्योतिः॑।पश्य॑न्तः।उत्ऽत॑रम्।दे॒वम्।दे॒व॒ऽत्रा।सूर्य॑म्।अग॑न्म।ज्योतिः॑।उ॒त्ऽत॒मम्॥  
उ॒त्ऽयन्।अ॒द्य।मि॒त्र॒ऽम॒हः॒।आ॒ऽरोह॑न्।उत्ऽत॑राम्।दिव॑म्।हृ॒त्ऽरो॒गम्।मम॑।सू॒र्य॒।ह॒रि॒माण॑म्।च॒।ना॒श॒य॒॥  
शुके॑षु।मे॒।ह॒रि॒माण॑म्।रो॒प॒णाका॑सु।द॒ध्म॒सि॒।अथो॒ इति॑।हा॒रि॒द्र॒वेषु॑।मे॒।ह॒रि॒माण॒म्।नि।द॒ध्म॒सि॒॥  
उत्।अ॒गा॒त्।अ॒यम्।आ॒दि॒त्यः।विश्वे॑न।सह॑सा।स॒ह।द्वि॒षन्त॑म्।मह्य॑म्।र॒न्धय॑न्।मो इति॑।अ॒हम्।द्वि॒ष॒ते।र॒ध॒म्॥  
