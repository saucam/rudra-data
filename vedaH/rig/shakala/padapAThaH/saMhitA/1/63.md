

  
त्वम्।म॒हान्।इ॒न्द्र॒।यः।ह॒।शुष्मैः॑।द्यावा॑।ज॒ज्ञा॒नः।पृ॒थि॒वी इति॑।अमे॑।घाः॒।यत्।ह॒।ते॒।विश्वा॑।गि॒रयः॑।चि॒त्।अभ्वा॑।भि॒या।दृ॒ळ्हासः॑।कि॒रणाः॑।न।ऐज॑न्॥  
आ।यत्।हरी॒ इति॑।इ॒न्द्र॒।विऽव्र॑ता।वेः।आ।ते॒।वज्र॑म्।ज॒रि॒ता।बा॒ह्वोः।धा॒त्।येन॑।अ॒वि॒ह॒र्य॒त॒क्र॒तो॒ इत्य॑विहर्यतऽक्रतो।अ॒मित्रा॑न्।पुरः॑।इ॒ष्णासि॑।पु॒रु॒ऽहू॒त॒।पू॒र्वीः॥  
त्वम्।स॒त्यः।इ॒न्द्र॒।धृ॒ष्णुः।ए॒तान्।त्वम्।ऋ॒भु॒क्षाः।नर्यः॑।त्वम्।षाट्।त्वम्।शुष्ण॑म् वृ॒जने॑।पृ॒क्षे।आ॒णौ।यूने॑।कुत्सा॑य।द्यु॒मते॑।सचा॑।अ॒ह॒न्॥  
त्वम्।ह॒।त्यत्।इ॒न्द्र॒।चो॒दीः॒।सखा॑।वृ॒त्रम्।यत्।व॒ज्रि॒न्।वृ॒ष॒ऽक॒र्म॒न्।उ॒भ्नाः।यत्।ह॒।शू॒र॒।वृ॒ष॒ऽम॒णः॒।प॒रा॒चैः।वि।दस्यू॑न्।योनौ॑।अकृ॑तः।वृ॒था॒षाट्॥  
त्वम्।ह॒।त्यत्।इ॒न्द्र॒।अरि॑षण्यन्।दृ॒ळ्हस्य॑।चि॒त्।मर्ता॑नाम्।अजु॑ष्टौ।वि।अ॒स्मत्।आ।काष्ठाः॑।अर्व॑ते।वः॒।घ॒नाऽइ॑व।व॒ज्रि॒न्।श्न॒थि॒हि॒।अ॒मित्रा॑न्॥  
त्वाम्।ह॒।त्यत्।इ॒न्द्र॒।अर्ण॑ऽसातौ।स्वः॑ऽमीळ्हे।नरः॑।आ॒जा।ह॒व॒न्ते॒।तव॑।स्व॒धा॒ऽवः।इ॒यम्।आ।स॒ऽम॒र्ये।ऊ॒तिः।वाजे॑षु।अ॒त॒साय्या॑।भू॒त्॥  
त्वम्।ह॒।त्यत्।इ॒न्द्र॒।स॒प्त।युध्य॑न्।पुरः॑।व॒ज्रि॒न्।पु॒रु॒ऽकुत्सा॑य।द॒र्द॒रिति॑ दर्दः।ब॒र्हिः।न।यत्।सु॒ऽदासे॑।वृथा॑।वर्क्।अं॒होः।रा॒ज॒न्।वरि॑वः।पू॒रवे॑।कः॥  
त्वम्।त्याम्।नः॒।इ॒न्द्र॒।दे॒व॒।चि॒त्राम्।इष॑म्।आपः॑।न।पी॒प॒यः॒।परि॑ऽज्मन्।यया॑।शूर॑।प्रति॑।अ॒स्मभ्य॑म्।यंसि॑।त्मन॑म्।ऊर्ज॑म्।न।वि॒श्वध॑।क्षर॑ध्यै॥  
अका॑रि।ते॒।इ॒न्द्र॒।गोत॑मेभिः।ब्रह्मा॑णि।आऽउ॑क्ता।नम॑सा।हरि॑ऽभ्याम्।सु॒ऽपेश॑सम्।वाज॑म्।आ।भ॒र॒।नः॒।प्रा॒तः।म॒क्षु।धि॒याऽव॑सुः।ज॒ग॒म्या॒त्॥  
