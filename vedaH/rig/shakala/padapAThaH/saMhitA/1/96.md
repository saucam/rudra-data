

  
सः।प्र॒त्नऽथा॑।सह॑सा।जाय॑मानः।स॒द्यः।काव्या॑नि।बट्।अ॒ध॒त्त॒।विश्वा॑।आपः॑।च॒।मि॒त्रम्।धि॒षणा॑।च॒।सा॒ध॒न्।दे॒वाः।अ॒ग्निम्।धा॒र॒य॒न्।द्र॒वि॒णः॒ऽदाम्॥  
सः।पूर्व॑या।नि॒ऽविदा॑।क॒व्यता॑।आ॒योः।इ॒माः।प्र॒ऽजाः।अ॒ज॒न॒य॒त्।मनू॑नाम्।वि॒वस्व॑ता।चक्ष॑सा।द्याम्।अ॒पः।च॒।दे॒वाः।अ॒ग्निम्।धा॒र॒य॒न्।द्र॒वि॒णः॒ऽदाम्॥  
तम्।इ॒ळ॒त॒।प्र॒थ॒मम्।य॒ज्ञ॒ऽसाध॑म्।विशः॑।आरीः॑।आऽहु॑तम्।ऋ॒ञ्ज॒सा॒नम्।ऊ॒र्जः।पु॒त्रम्।भ॒र॒तम्।सृ॒प्रऽदा॑नुम्।दे॒वाः।अ॒ग्निम्।धा॒र॒य॒न्।द्र॒वि॒णः॒ऽदाम्॥  
सः।मा॒त॒रिश्वा॑।पु॒रु॒वार॑ऽपुष्टिः।वि॒दत्।गा॒तुम्।तन॑याय।स्वः॒ऽवित्।वि॒शाम्।गो॒पाः।ज॒नि॒ता।रोद॑स्योः।दे॒वाः।अ॒ग्निम्।धा॒र॒य॒न्।द्र॒वि॒णः॒ऽदाम्॥  
नक्तो॒षसा॑।वर्ण॑म्।आ॒मेम्या॑ने॒ इत्या॒ऽमेम्या॑ने।धा॒पये॑ते॒ इति॑।शिशु॑म्।एक॑म्।स॒मी॒ची॒ इति॑ स॒म्ऽई॒ची।द्यावा॒क्षामा॑।रु॒क्मः।अ॒न्तः।वि।भा॒ति॒।दे॒वाः।अ॒ग्निम्।धा॒र॒य॒न्।द्र॒वि॒णः॒ऽदाम्॥  
रा॒यः।बु॒ध्नः।स॒म्ऽगम॑नः।वसू॑नाम्।य॒ज्ञस्य॑।के॒तुः।म॒न्म॒ऽसाध॑नः।वेः।अ॒मृ॒त॒ऽत्वम्।रक्ष॑माणासः।ए॒न॒म्।दे॒वाः।अ॒ग्निम्।धा॒र॒य॒न्।द्र॒वि॒णः॒ऽदाम्॥  
नु।च॒।पु॒रा।च॒।सद॑नम्।र॒यी॒णाम्।जा॒तस्य॑।च॒।जाय॑मानस्य।च॒।क्षाम्।स॒तः।च॒।गो॒पाम्।भव॑तः।च॒।भूरेः॑।दे॒वाः।अ॒ग्निम्।धा॒र॒य॒न्।द्र॒वि॒णः॒ऽदाम्॥  
द्र॒वि॒णः॒ऽदाः।द्रवि॑णसः।तु॒रस्य॑।द्र॒वि॒णः॒ऽदाः।सन॑रस्य।प्र।यं॒स॒त्।द्र॒वि॒णः॒ऽदाः।वी॒रऽव॑तीम्।इष॑म्।नः॒।द्रव॒ि॒णः॒ऽदाः।रा॒स॒ते॒।दी॒र्घम्।आयुः॑॥  
ए॒व।नः॒।अ॒ग्ने॒।स॒म्ऽइधा॑।वृ॒धा॒नः।रे॒वत्।पा॒व॒क॒।श्रव॑से।वि।भा॒हि॒।तत्।नः॒।मि॒त्रः।वरु॑णः।म॒म॒ह॒न्ता॒म्।अदि॑तिः।सिन्धुः॑।पृ॒थि॒वी।उ॒त।द्यौः॥  
