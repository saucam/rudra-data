

  
इन्द्र॑स्य।नु।वी॒र्या॑णि।प्र।वो॒च॒म्।यानि॑।च॒कार॑।प्र॒थ॒मानि॑।व॒ज्री।अह॑न्।अहि॑म्।अनु॑।अ॒पः।त॒त॒र्द॒।प्र।व॒क्षणा॑आः॑।अ॒भि॒न॒त्।पर्व॑तानाम्॥  
अह॑न्।अहि॑म्।पर्व॑ते।शि॒श्रि॒या॒णम्।त्वष्टा॑।अ॒स्मै॒।वज्र॑म्।स्व॒र्य॑म्।त॒त॒क्ष॒।वा॒श्राःऽइ॑व।धे॒नवः॑।स्यन्द॑मानाः।अञ्जः॑।स॒मु॒द्रम्।अव॑।ज॒ग्मुः॒।आपः॑॥  
वृ॒ष॒ऽयमा॑णः।अ॒वृ॒णी॒त॒।सोम॑म्।त्रिऽक॑द्रुकेषु।अ॒पि॒ब॒त्।सु॒तस्य॑।आ।साय॑कम्।म॒घवा॑।अ॒द॒त्त॒।वज्र॑म्।अह॑न्।ए॒न॒म्।प्र॒थ॒म॒ऽजाम्।अही॑नाम्॥  
यत्।इ॒न्द्र॒।अह॑न्।प्र॒थ॒म॒ऽजाम्।अही॑नाम्।आत्।मा॒यिना॑म्।अमि॑नाः।प्र।उ॒त।मा॒याः।आत्।सूर्य॑म्।ज॒नय॑न्।द्याम्।उ॒षास॑म्।ता॒दीत्ना॑।शत्रु॑म्।न।किला॑।वि॒वि॒त्से॒॥  
अह॑न्।वृ॒त्र॑म्।वृ॒त्र॒ऽतर॑म्।विऽअं॑सम्।इन्द्रः॑।वज्रे॑ण।म॒ह॒ता।व॒धेन॑।स्कन्धां॑सिऽइव।कुलि॑शेन।विऽवृ॑क्णा।अहिः॑।श॒य॒ते॒।उ॒प॒ऽपृक्।पृ॒थि॒व्याः॥  
अ॒यो॒द्धाऽइ॑व॑।दुः॒ऽमदः॑।आ।हि।जु॒ह्वे।म॒हा॒ऽवी॒रम्।तु॒वि॒ऽबा॒धम्।ऋ॒जी॒षम्।न।अ॒ता॒री॒त्।अ॒स्य॒।सम्ऽऋ॑तिम्।व॒धाना॑म्।सम्।रु॒जानाः॑।पि॒पि॒षे॒।इन्द्र॑ऽशत्रुः॥  
अ॒पात्।अ॒ह॒स्तः।अ॒पृ॒त॒न्य॒त्।इन्द्र॑म्।आ।अ॒स्य॒।वज्र॑म्।अधि॑।सानौ॑।ज॒घा॒न॒।वृष्णः॑।वध्रिः॑।प्र॒ति॒ऽमान॑म्।बुभू॑षन्।पु॒रु॒ऽत्रा।वृ॒त्रः।अ॒श॒य॒त्।विऽअ॑स्तः॥  
न॒दम्।न।भि॒न्नम्।अ॒मु॒या।शया॑नम्।मनः॑।रुहा॑णाः।अति॑।य॒न्ति॒।आपः॑।याः।चि॒त्।वृ॒त्रः।म॒हि॒ना।प॒रि॒ऽअति॑ष्ठत्।तासा॑म्।अहिः॑।प॒त्सु॒तः॒शीः।ब॒भू॒व॒॥  
नी॒चाऽव॑याः।अ॒भ॒व॒त्।वृ॒त्रऽपु॑त्रा।इन्द्रः॑।अ॒स्याः॒।अव॑।वधः॑।ज॒भा॒र॒।उत्ऽत॑रा।सूः।अध॑रः।पु॒त्रः।आ॒सी॒त्।दानुः॑।श॒ये॒।स॒हऽव॑त्सा।न।धे॒नुः॥  
अति॑ष्ठन्तीनाम्।अ॒नि॒ऽवे॒श॒नाना॑म्।काष्ठा॑नाम्।मध्ये॑।निऽहि॑तम्।शरी॑रम्।वृ॒त्रस्य॑।नि॒ण्यम्।वि।च॒र॒न्ति॒।आपः॑।दी॒र्घम्।तमः॑।आ।अ॒श॒य॒त्।इन्द्र॑ऽशत्रुः॥  
दा॒सऽप॑त्नीः॒।अहि॑ऽगोपाः।अ॒ति॒ष्ठ॒न्।निऽरु॑द्धाः।आपः॑।प॒णिना॑ऽइव।गावः॑।अ॒पाम्।बिल॑म्।अपि॑ऽहितम्।यत्।आसी॑त्।वृ॒त्रम्।ज॒घ॒न्वान्।अप॑।तत्।व॒वा॒र॒॥  
अश्व्यः॑।वारः॑।अ॒भ॒वः॒।तत्।इ॒न्द्र॒।सृ॒के।यत्।त्वा॒।प्र॒ति॒ऽअह॑न्।दे॒वः।एकः॑।अज॑यः।गाः।अज॑यः।शू॒र॒।सोम॑म्।अव॑।अ॒सृ॒जः॒।सर्त॑वे।स॒प्त।सिन्धू॑न्॥  
न।अ॒स्मै॒।वि॒द्युत्।न।त॒न्य॒तुः।सि॒से॒ध॒।न।याम्।मिह॑म्।अकि॑रत्।ह्रा॒दुनि॑म्।च॒।इन्द्रः॑।च॒।यत्।यु॒यु॒धाते॒ इति॑।अहिः॑।च॒।उ॒त।अ॒प॒रीभ्यः॑।म॒घऽवा॑।वि।जि॒ग्ये॒॥  
अहेः॑।या॒तार॑म्।कम्।अ॒प॒श्यः॒।इ॒न्द्र॒।हृ॒दि।यत्।ते॒।ज॒घ्नुषः॑।भीः।अग॑च्छत्।नव॑।च॒।यम्।न॒व॒तिम्।च॒।स्रव॑न्तीः।श्ये॒नः।न।भी॒तः।अत॑रः।रजां॑सि॥  
इन्द्रः॑।या॒तः।अव॑ऽसितस्य।राजा॑।शम॑स्य।च॒।शृ॒ङ्गिणः॑।वज्र॑ऽबाहुः।सः।इत्।ऊँ॒ इति॑।राजा॑।क्ष॒य॒ति॒।च॒र्ष॒णी॒नाम्।अ॒रान्।न।ने॒मिः।परि॑।ता।ब॒भू॒व॒॥  
