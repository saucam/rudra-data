

  
वे॒दि॒ऽसदे॑।प्रि॒यऽधा॑माय।सु॒ऽद्युते॑।धा॒सिम्ऽइ॑व।प्र।भ॒र॒।योनि॑म्।अ॒ग्नये॑।वस्त्रे॑णऽइव।वा॒स॒य॒।मन्म॑ना।शुचि॑म्।ज्यो॒तिःऽर॑थम्।शु॒क्रऽव॑र्णम्।त॒मः॒ऽहन॑म्॥  
अ॒भि।द्वि॒ऽजन्मा॑।त्रि॒ऽवृत्।अन्न॑म्।ऋ॒ज्य॒ते॒।स॒व्ँम्व॒त्स॒रे।व॒वृ॒धे॒।ज॒ग्धम्।ई॒म् इति॑।पुन॒रिति॑।अ॒न्यस्य॑।आ॒सा।जि॒ह्वया॑।जेन्यः॑।वृषा॑।नि।अ॒न्येन॑।व॒निनः॑।मृ॒ष्ट॒।वा॒र॒णः॥  
कृ॒ष्ण॒ऽप्रुतौ॑।वे॒वि॒जे इति॑।अ॒स्य॒।स॒ऽक्षितौ॑।उ॒भा।त॒रे॒ते॒ इति॑।अ॒भि।मा॒तरा॑।शिशु॑म्।प्रा॒चाऽजि॑ह्वम्।ध्व॒सय॑न्तम्।तृ॒षु॒ऽच्युत॑म्।आ।साच्य॑म्।कुप॑यम्।वर्ध॑नम्।पि॒तुः॥  
मु॒मु॒क्ष्वः॑।मन॑वे।मा॒न॒व॒स्य॒ते।र॒घु॒ऽद्रुवः॑।कृ॒ष्णऽसी॑तासः।ऊँ॒ इति॑।जुवः॑।अ॒स॒म॒नाः।अ॒जि॒रासः॑।र॒घु॒ऽस्यदः॑।वात॑ऽजूताः।उप॑।यु॒ज्य॒न्ते॒।आ॒शवः॑॥  
आत्।अ॒स्य॒।ते।ध्व॒सय॑न्तः।वृथा॑।ई॒र॒ते॒।कृ॒ष्णम्।अभ्व॑म्।महि॑।वर्पः॑।करि॑क्रतः।यत्।सी॒म्।म॒हीम्।अ॒वनि॑म्।प्र।अ॒भि।मर्मृ॑शत्।अ॒भि॒ऽश्व॒सन्।स्त॒नयन्।एति॑।नान॑दत्॥  
भूष॑न्।न।यः।अधि॑।ब॒भ्रूषु॑।नम्न॑ते।वृषा॑ऽइव।पत्नीः॑।अ॒भि।ए॒ति॒।रोरु॑वत्।ओ॒जा॒यमा॑नः।त॒न्वः॑।च॒।शु॒म्भ॒ते॒।भी॒मः।न।शृङ्गा॑।द॒वि॒धा॒व॒।दुः॒ऽगॄभिः॑॥  
सः।स॒म्ऽस्तिरः॑।वि॒ऽष्टिरः॑।सम्।गृ॒भा॒य॒ति॒।जा॒नन्।ए॒व।जा॒न॒तीः।नित्यः॑।आ।श॒ये॒।पुनः॑।व॒र्ध॒न्ते॒।अपि॑।य॒न्ति॒।दे॒व्य॑म्।अ॒न्यत्।वर्पः॑।पि॒त्रोः।कृ॒ण्व॒ते॒।सचा॑॥  
तम्।अ॒ग्रुवः॑।के॒शिनीः॑।सम्।हि।रे॒भि॒रे।ऊ॒र्ध्वाः।त॒स्थुः॒।म॒म्रुषीः॑।प्र।आ॒यवे॑।पुन॒रिति॑।तासा॑म्।ज॒राम्।प्र॑ऽमु॒ञ्चन्।ए॒ति॒।नान॑दत्।असु॑म्।पर॑म्।ज॒नय॑न्।जी॒वम्।अस्तृ॑तम्॥  
अ॒धी॒वा॒सम्।परि॑।मा॒तुः।रि॒हन्।अह॑।तु॒वि॒ऽग्रेभिः।सत्व॑ऽभिः।या॒ति॒।वि।ज्रयः॑।वयः॑।दध॑त्।प॒त्ऽवते॑।रेरि॑हत्।सदा॑।अनु॑।श्येनी॑।स॒च॒ते॒।व॒र्त॒निः।अह॑॥  
अ॒स्माक॑म्।अ॒ग्ने॒।म॒घव॑त्ऽसु।दी॒दि॒हि॒।अध॑।श्वसी॑वान्।वृ॒ष॒भः।दमू॑नाः।अ॒व॒ऽअस्य॑।शिशु॑ऽमतीः।अ॒दी॒देः॒।वर्म॑ऽइव।यु॒त्ऽसु।प॒रि॒ऽजर्भु॑राणः॥  
इ॒दम्।अ॒ग्ने॒।सुऽधि॑तम्।दुःऽधि॑तात्।अधि॑।प्रि॒यात्।ऊँ॒ इति॑।चि॒त्।मन्म॑नः।प्रेयः॑।अ॒स्तु॒।ते॒।यत्।ते॒।शु॒क्रम्।त॒न्वः॑।रोच॑ते।शुचि॑।तेन॑।अ॒स्मभ्य॑म्।व॒न॒से॒।रत्न॑म्।आ।त्वम्॥  
रथा॑य।नाव॑म्।उ॒त।नः॒।गृ॒हाय॑।नित्य॑ऽअरित्राम्।प॒त्ऽवती॑म्।रा॒सि॒।अ॒ग्ने॒।अ॒स्माक॑म्।वी॒रान्।उ॒त।नः॒।म॒घोनः॑।जना॑न्।च॒।या।पा॒रया॑त्।शर्म॑।या।च॒॥  
अ॒भि।नः॒।अ॒ग्ने॒।उ॒क्थम्।इत्।जु॒गु॒र्याः॒।द्यावा॒क्षामा॑।सिन्ध॑वः।च॒।स्वऽगू॑र्ताः।गव्य॑म्।यव्य॑म्।यन्तः॑।दी॒र्घा।अहा॑।इष॑म्।वर॑म्।अ॒रु॒ण्यः॑।व॒र॒न्त॒॥  
