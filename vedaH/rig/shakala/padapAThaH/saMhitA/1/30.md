

  
आ।वः॒।इन्द्र॑म्।क्रिवि॑म्।य॒था॒।वा॒ज॒ऽयन्तः॑।श॒तऽक्र॑तुम्।मंहि॑ष्ठं सि॒ञ्चे॒।इन्दु॑ऽभिः॥  
श॒तम्।वा॒।यः।शुची॑नाम्।स॒हस्र॑म्।वा॒।सम्ऽआ॑शिराम्।आ।इत्।ऊँ॒ इति॑।नि॒म्नम्।न।री॒य॒ते॒॥  
सम्।यत्।मदा॑य।शु॒ष्मिणे॑।ए॒ना।हि।अ॒स्य॒।उ॒दरे॑।स॒मु॒द्रः।न।व्यचः॑।द॒धे॥  
अ॒यम्।ऊँम् इति॑।ते॒।सम्।अ॒त॒सि॒।क॒पोतः॑ऽइव।ग॒र्भ॒ऽधिम्।वचः॑।तत्।चि॒त्।नः॒।ओ॒ह॒से॒॥  
स्तो॒त्रम्।रा॒धा॒ना॒म्।प॒ते॒।गिर्वा॑हः।वी॒र॒।यस्य॑।ते॒।विऽभू॑तिः।अ॒स्तु॒।सु॒नृता॑॥  
ऊ॒र्ध्वः।ति॒ष्ठ॒।नः॒।ऊ॒तये॑।अ॒स्मिन्।वाजे॑।श॒त॒क्र॒तो॒ इति॑ शतऽक्रतो।सम्।अ॒न्येषु॑।ब्र॒वा॒व॒है॒॥  
योगे॑ऽयोगे।त॒वःऽत॑रम्।वाजे॑ऽवाजे।ह॒वा॒म॒हे॒।सखा॑यः।इन्द्र॑म्।ऊ॒तये॑॥  
आ।घ॒।ग॒म॒त्।यदि॑।श्रव॑त्।स॒ह॒स्रिणी॑भिः।ऊ॒तिऽभिः॑।वाजे॑भिः।उप॑।नः॒।हव॑म्॥  
अनु॑।प्र॒त्नस्य॑।ओक॑सः।हु॒वे।तु॒वि॒ऽप्र॒तिम्।नर॑म्।यम्।ते॒।पूर्व॑म्।पि॒ता।हु॒वे॥  
तम्।त्वा॒।व॒यम्।वि॒श्व॒ऽवा॒र॒।आ।शा॒स्म॒हे॒।पु॒रु॒ऽहू॒त॒।सखे॑।व॒सो॒ इति॑।ज॒रि॒तृऽभ्यः॑॥  
अ॒स्माक॑म्।शि॒प्रिणी॑नाम्।सोम॑ऽपाः।सो॒म॒ऽपाव्ना॑म्।सखे॑।व॒ज्रि॒न्।सखी॑नाम्॥  
तथा॑।तत्।अ॒स्तु॒।सो॒म॒ऽपाः॒।सखे॑।व॒ज्रि॒न्।तथा॑।कृ॒णु॒।यथा॑।ते॒।उ॒श्मसि॑।इ॒ष्टये॑॥  
रे॒वतीः॑।नः॒।स॒ध॒ऽमादे॑।इन्द्रे॑।स॒न्तु॒।तु॒विऽवा॑जाः।क्षु॒ऽमन्तः॑।याभिः॑।मदे॑म॥  
आ।घ॒।त्वाऽवा॑न्।त्मना॑।आ॒प्तः।स्तो॒तृऽभ्यः॑।धृ॒ष्णो॒ इति॑।इ॒या॒नः।ऋ॒णोः।अक्ष॑म्।न।च॒क्र्योः॑॥  
आ।यत्।दुवः॑।श॒त॒क्र॒तो॒ इति॑ शतऽक्रतो।आ।काम॑म्।ज॒रि॒तॄ॒णाम्।ऋ॒णोः।अक्ष॑म्।न।शची॑भिः॥  
शश्व॑त्।इन्द्रः॑।पोप्रु॑थत्ऽभिः।ज॒गा॒य॒।नान॑दत्ऽभिः।शाश्व॑सत्ऽभिः।धना॑नि।सः।नः॒।हि॒र॒ण्य॒ऽर॒थम्।दं॒सना॑ऽ वान्।सः।नः॒।स॒नि॒ता।स॒नये॑।सः।नः॒।अ॒दा॒त्॥  
आ।अ॒श्वि॒नौ॒।अश्व॑ऽवत्या।इ॒षा।या॒त॒म्।शवी॑रया।गोऽम॑त्।द॒स्रा॒।हिर॑ण्यऽवत्॥  
स॒मा॒नऽयो॑जनः।हि।वा॒म्।रथः॑।द॒स्रौ॒।अम॑र्त्यः।स॒मु॒द्रे।अ॒श्वि॒ना॒।ईय॑ते॥  
नि।अ॒घ्न्यस्य॑।मू॒र्धनि॑।च॒क्रम्।रथ॑स्य।ये॒म॒थुः॒।परि॑।द्याम्।अ॒न्यत्।ई॒य॒ते॒॥  
कः।ते॒।उ॒षः॒।क॒ध॒ऽप्रि॒ये॒।भु॒जे।मर्तः॑।अ॒म॒र्त्ये॒।कम्।न॒क्ष॒से॒।वि॒भा॒ऽव॒रि॒॥  
व॒यम्।हि।ते॒।अम॑न्महि।आ।अन्ता॑त्।आ।प॒रा॒कात्।अश्वे॑।न।चि॒त्रे॒।अ॒रु॒षि॒॥  
त्वम्।त्येभिः॑।आ।ग॒हि॒।वाजे॑भिः।दु॒हि॒तः॒।दि॒वः॒।अ॒स्मे इति॑।र॒यिम्।नि।धा॒र॒य॒॥  
