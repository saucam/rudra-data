

  
इन्द्रा॑य।साम॑।गा॒य॒त॒।विप्रा॑य।बृ॒ह॒ते।बृ॒हत्।ध॒र्म॒ऽकृते॑।वि॒पः॒ऽचिते॑।प॒न॒स्यवे॑॥  
त्वम्।इ॒न्द्र॒।अ॒भि॒ऽभूः।अ॒सि॒।त्वम्।सूर्य॑म्।अ॒रो॒च॒यः॒।वि॒श्वऽक॑र्मा।वि॒श्वऽदे॑वः।म॒हान्।अ॒सि॒॥  
वि॒ऽभ्राज॑न्।ज्योति॑षा।स्वः॑।अग॑च्छः।रो॒च॒नम्।दि॒वः।दे॒वाः।ते॒।इ॒न्द्र॒।स॒ख्याय॑।ये॒मि॒रे॒॥  
आ।इ॒न्द्र॒।नः॒।ग॒धि॒।प्रि॒यः।स॒त्रा॒ऽजित्।अगो॑ह्यः।गि॒रिः।न।वि॒श्वतः॑।पृ॒थुः।पतिः॑।दि॒वः॥  
अ॒भि।हि।स॒त्य॒।सो॒म॒ऽपाः॒।उ॒भे इति॑।ब॒भूथ॑।रोद॑सी॒ इति॑।इन्द्र॑।असि॑।सु॒न्व॒तः।वृ॒धः।पतिः॑।दि॒वः॥  
त्वम्।हि।शश्व॑तीनाम्।इन्द्र॑।द॒र्ता।पु॒राम्।असि॑।ह॒न्ता।दस्योः॑।मनोः॑।वृ॒धः।पतिः॑।दि॒वः॥  
अध॑।हि।इ॒न्द्र॒।गि॒र्व॒णः॒।उप॑।त्वा॒।कामा॑न्।म॒हः।स॒सृ॒ज्महे॑।उ॒त्।एव॑।यन्तः॑।उ॒दऽभिः॑॥  
वाः।न।त्वा॒।य॒व्याभिः॑।वर्ध॑न्ति।शू॒र॒।ब्रह्मा॑णि।व॒वृ॒ध्वांस॑म्।चि॒त्।अ॒द्रि॒ऽवः॒।दि॒वेऽदि॑वे॥  
यु॒ञ्जन्ति॑।हरी॒ इति॑।इ॒षि॒रस्य॑।गाथ॑या।उ॒रौ।रथे॑।उ॒रुऽयु॑गे।इ॒न्द्र॒ऽवाहा॑।व॒चः॒ऽयुजा॑॥  
त्वम्।नः॒।इ॒न्द्र॒।आ।भ॒र॒।ओजः॑।नृ॒म्णम्।श॒त॒क्र॒तो॒ इति॑ शतऽक्रतो।वि॒ऽच॒र्ष॒णे॒।आ।वी॒रम्।पृ॒त॒ना॒ऽसह॑म्॥  
त्वम्।हि।नः॒।पि॒ता।व॒सो॒ इति॑।त्वम्।म॒ता।श॒त॒क्र॒तो॒ इति॑ शतऽक्रतो।ब॒भूवि॑थ।अध॑।ते॒।सु॒म्नम्।ई॒म॒हे॒॥  
त्वाम्।शु॒ष्मि॒न्।पु॒रु॒ऽहू॒त॒।वा॒ज॒यन्त॑म्।उप॑।ब्रु॒वे॒।श॒त॒क्र॒तो॒ इति॑ शतऽक्रतो।सः।नः॒।रा॒स्व॒।सु॒ऽवीर्य॑म्॥  
