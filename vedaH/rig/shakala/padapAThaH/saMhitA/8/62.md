

  
प्रो इति॑।अ॒स्मै॒।उप॑ऽस्तुति॑म्।भर॑त।यत्।जुजो॑षति।उ॒क्थैः।इन्द्र॑स्य।माहि॑नम्।वयः॑।व॒र्ध॒न्ति॒।सो॒मिनः॑।भ॒द्राः।इन्द्र॑स्य।रा॒तयः॑॥  
अ॒यु॒जः।अस॑मः।नृऽभिः॑।एकः॑।कृ॒ष्टीः।अ॒यास्यः॑।पू॒र्वीः।अति॑।प्र।व॒वृ॒धे॒।विश्वा॑।जा॒तानि॑।ओज॑सा।भ॒द्राः।इन्द्र॑स्य।रा॒तयः॑॥  
अहि॑तेन।चि॒त्।अर्व॑ता।जी॒रऽदा॑नुः।सि॒षा॒स॒ति॒।प्र॒ऽवाच्य॑म्।इ॒न्द्र॒।तत्।तव॑।वी॒र्या॑णि।क॒रि॒ष्य॒तः।भ॒द्राः।इन्द्र॑स्य।रा॒तयः॑॥  
आ।या॒हि॒।कृ॒णवा॑म।ते॒।इन्द्र॑।ब्रह्मा॑णि।वर्ध॑ना।येभिः॑।श॒वि॒ष्ठ॒।चा॒कनः॑।भ॒द्रम्।इ॒ह।श्र॒व॒स्य॒ते।भ॒द्राः।इन्द्र॑स्य।रा॒तयः॑॥  
धृ॒ष॒तः।चि॒त्।धृ॒षत्।मनः॑।कृ॒णोषि॑।इ॒न्द्र॒।यत्।त्वम्।ती॒व्रैः।सोमैः॑।स॒प॒र्य॒तः।नमः॑ऽभिः।प्र॒ति॒ऽभूष॑तः।भ॒द्राः।इन्द्र॑स्य।रा॒तयः॑॥  
अव॑।च॒ष्टे॒।ऋची॑षमः।अ॒व॒तान्ऽइ॑व।मानु॑षः।जु॒ष्ट्वी।दक्ष॑स्य।सो॒मिनः॑।सखा॑यम्।कृ॒णु॒ते॒।युज॑म्।भ॒द्राः।इन्द्र॑स्य।रा॒तयः॑॥  
विश्वे॑।ते॒।इ॒न्द्र॒।वी॒र्य॑म्।दे॒वाः।अनु॑।क्रतु॑म्।द॒दुः॒।भुवः॑।विश्व॑स्य।गोऽप॑तिः।पु॒रु॒ऽस्तु॒त॒।भ॒द्राः।इन्द्र॑स्य।रा॒तयः॑॥  
गृ॒णे।तत्।इ॒न्द्र॒।ते॒।शवः॑।उ॒प॒ऽमम्।दे॒वऽता॑तये।यत्।हंसि॑।वृ॒त्रम्।ओज॑सा।श॒ची॒ऽप॒ते॒।भ॒द्राः।इन्द्र॑स्य।रा॒तयः॑॥  
सम॑नाऽइव।व॒पु॒ष्य॒तः।कृ॒णव॑त्।मानु॑षा।यु॒गा।वि॒दे।तत्।इन्द्रः॑।चेत॑नम्।अध॑।श्रु॒तः।भ॒द्राः।इन्द्र॑स्य।रा॒तयः॑॥  
उत्।जा॒तम्।इ॒न्द्र॒।ते॒।शवः॑।उत्।त्वाम्।उत्।तव॑।क्रतु॑म्।भूरि॑गो॒ इति॒ भूरि॑ऽगो।भूरि॑।व॒वृ॒धुः॒।मघ॑ऽवन्।तव॑।शर्म॑णि।भ॒द्राः।इन्द्र॑स्य।रा॒तयः॑॥  
अ॒हम्।च॒।त्वम्।च॒।वृ॒त्र॒ऽह॒न्।सम्।यु॒ज्या॒व॒।स॒निऽभ्यः॑।आ।अ॒रा॒ति॒ऽवा।चि॒त्।अ॒द्रि॒ऽवः॒।अनु॑।नौ॒।शू॒र॒।मं॒स॒ते॒।भ॒द्राः।इन्द्र॑स्य।रा॒तयः॑॥  
स॒त्यम्।इर्।वै।ऊँ॒ इति॑।तम्।व॒यम्।इन्द्र॑म्।स्त॒वा॒म॒।न।अनृ॑तम्।म॒हान्।असु॑न्वतः।व॒धः।भूरि॑।ज्योतीं॑षि।सु॒न्व॒तः।भ॒द्राः।इन्द्र॑स्य।रा॒तयः॑॥  
