

  
ब॒भ्रुः।एकः॑।विषु॑णः।सू॒नरः॑।युवा॑।अ॒ञ्जि।अ॒ङ्क्ते॒।हि॒र॒ण्यय॑म्॥  
योनि॑म्।एकः॑।आ।स॒सा॒द॒।द्योत॑नः।अ॒न्तः।दे॒वेषु॑।मेधि॑रः॥  
वाशी॑म्।एकः॑।बि॒भ॒र्ति॒।हस्ते॑।आ॒य॒सीम्।अ॒न्तः।दे॒वेषु॑।निऽध्रु॑विः॥  
वज्र॑म्।एकः॑।बि॒भ॒र्ति॒।हस्ते॑।आऽहि॑तम्।तेन॑।वृ॒त्राणि॑।जि॒घ्न॒ते॒॥  
ति॒ग्मम्।एकः॑।बि॒भ॒र्ति॒।हस्ते॑।आयु॑धम्।शुचिः॑।उ॒ग्रः।जला॑षऽभेषजः॥  
प॒थः।एकः॑।पी॒पा॒य॒।तस्क॑रः।य॒था॒।ए॒षः।वे॒द॒।नि॒ऽधी॒नाम्॥  
त्रीणि॑।एकः॑।उ॒रु॒ऽगा॒यः।वि।च॒क्र॒मे॒।यत्र॑।दे॒वासः॑।मद॑न्ति॥  
विऽभिः॑।द्वा।च॒र॒तः॒।एक॑या।स॒ह।प्र।प्र॒वा॒साऽइ॑व।व॒स॒तः॒॥  
सदः॑।द्वा।च॒क्रा॒ते॒ इति॑।उ॒प॒ऽमा।दि॒वि।स॒म्ऽराजा॑।स॒र्पिर्ऽआ॑सुती॒ इति॑ स॒र्पिःऽआ॑सुती॥  
अर्च॑न्तः।एके॑।महि॑।साम॑।म॒न्व॒त॒।तेन॑।सूर्य॑म्।अ॒रो॒च॒य॒न्॥  
