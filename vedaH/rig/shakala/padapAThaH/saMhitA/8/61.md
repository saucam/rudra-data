

  
उ॒भय॑म्।शृ॒णव॑त्।च॒।नः॒।इन्द्रः॑।अ॒र्वाक्।इ॒दम्।वचः॑।स॒त्राच्या॑।म॒घऽवा॑।सोम॑ऽपीतये।धि॒या।शवि॑ष्ठः।आ।ग॒म॒त्॥  
तम्।हि।स्व॒ऽराज॑म्।वृ॒ष॒भम्।तम्।ओज॑से।धि॒षणे॑।निः॒ऽत॒त॒क्षतुः॑।उ॒त।उ॒प॒ऽमाना॑म्।प्र॒थ॒मः।नि।सी॒द॒सि॒।सोम॑ऽकामम्।हि।ते॒।मनः॑॥  
आ।वृ॒ष॒स्व॒।पु॒रु॒व॒सो॒ इति॑ पुरुऽवसो।सु॒तस्य॑।इ॒न्द्र॒।अन्ध॑सः।वि॒द्म।हि।त्वा॒।ह॒रि॒ऽवः॒।पृ॒त्ऽसु।स॒स॒हिम्।अधृ॑ष्टम्।चि॒त्।द॒धृ॒ष्वणि॑म्॥  
अप्रा॑मिऽसत्य।म॒घ॒ऽव॒न्।तथा॑।इत्।अ॒स॒त्।इन्द्र॑।क्रत्वा॑।यथा॑।वशः॑।स॒नेम॑।वाज॑म्।तव॑।शि॒प्रि॒न्।अव॑सा।म॒क्षु।चि॒त्।यन्तः॑।अ॒द्रि॒ऽवः॒॥  
श॒ग्धि।ऊँ॒ इति॑।सु।श॒ची॒ऽप॒ते॒।इन्द्र॑।विश्वा॑भिः।ऊ॒तिऽभिः॑।भग॑म्।न।हि।त्वा॒।य॒शस॑म्।व॒सु॒ऽविद॑म्।अनु॑।शू॒र॒।चरा॑मसि॥  
पौ॒रः।अश्व॑स्य।पु॒रु॒ऽकृत्।गवा॑म्।अ॒सि॒।उत्सः॑।दे॒व॒।हि॒र॒ण्ययः॑।नकिः॑।हि।दान॑म्।प॒रि॒ऽमर्धि॑षत्।त्वे इति॑।यत्ऽय॑त्।यामि॑।तत्।आ।भ॒र॒॥  
त्वम्।हि।आ।इ॒हि॒।चेर॑वे।वि॒दाः।भग॑म्।वसु॑त्तये।उत्।व॒वृ॒ष॒स्व॒।म॒घ॒ऽव॒न्।गोऽइ॑ष्टये।उत्।इ॒न्द्र॒।अश्व॑म्ऽइष्टये॥  
त्वम्।पु॒रु।स॒हस्रा॑णि।श॒तानि॑।च॒।यू॒था।दा॒नाय॑।मं॒ह॒से॒।आ।पु॒र॒म्ऽद॒रम्।च॒कृ॒म॒।विप्र॑ऽवचसः।इन्द्र॑म्।गाय॑न्तः।अव॑से॥  
अ॒वि॒प्रः।वा॒।यत्।अवि॑धत्।विप्रः॑।वा॒।इ॒न्द्र॒।ते॒।वचः॑।सः।प्र।म॒म॒न्द॒त्।त्वा॒ऽया।श॒त॒क्र॒तो॒ इति॑ शातऽक्रतो।प्राचा॑मन्यो॒ इति॑ प्राचा॑ऽमन्यो।अह॑म्ऽसन॥  
उ॒ग्रऽबा॑हुः।म्र॒क्ष॒ऽकृत्वा॑।पु॒र॒म्ऽद॒रः।यदि॑।मे॒।शृ॒णव॑त्।हव॑म्।व॒सू॒यवो॒ वसु॑पतिं श॒तक्र॑तु॒म् स्तोमै॒र् इन्द्र॑म् हवामहे॥  
न।पा॒पासः॑।म॒ना॒म॒हे॒।न।अरा॑यासः।न।जल्ह॑वः।यत्।इत्।नु।इन्द्र॑म्।वृष॑णम्।सचा॑।सु॒ते।सखा॑यम्।कृ॒णवा॑महै॥  
उ॒ग्रम्।यु॒यु॒ज्म॒।पृत॑नासु।स॒स॒हिम्।ऋ॒णऽका॑तिम्।अदा॑भ्यम्।वेद॑।भृ॒मम्।चि॒त्।सनि॑ता।र॒थिऽत॑मः।वा॒जिन॑म्।यम्।इत्।ऊँ॒ इति॑।नश॑त्॥  
यतः॑।इ॒न्द्र॒।भया॑महे।ततः॑।नः॒।अभ॑यम्।कृ॒धि।मघ॑ऽवन्।श॒ग्धि।तव॑।तम्।नः॒।ऊ॒तिऽभिः।वि।द्विषः॑।वि।मृधः॑।ज॒हि॒॥  
त्वम्।हि।रा॒धः॒ऽप॒ते॒।राध॑सः।म॒हः।क्षय॑स्य।असि॑।वि॒ध॒तः।तम्।त्वा॒।व॒यम्।म॒घ॒ऽव॒न्।इ॒न्द्र॒।गि॒र्व॒णः॒।सु॒तऽव॑न्तः।ह॒वा॒म॒हे॒॥  
इन्द्रः॑।स्पट्।उ॒त।वृ॒त्र॒ऽहा।प॒रः॒ऽपाः।नः॒।वरे॑ण्यः।सः।नः॒।र॒क्षि॒ष॒त्।च॒र॒मम्।सः।म॒ध्य॒मम्।सः।प॒श्चात्।पा॒तु॒।नः॒।पु॒रः॥  
त्वम्।नः॒।प॒श्चात्।अ॒ध॒रात्।उ॒त्त॒रात्।पु॒रः।इन्द्र॑।नि।पा॒हि॒।वि॒श्वतः॑।आ॒रे।अ॒स्मत्।कृ॒णु॒हि॒।दैव्य॑म्।भ॒यम्।आ॒रे।हे॒तीः।अदे॑वीः॥  
अ॒द्यऽअ॑द्य।श्वःऽश्वः॑।इन्द्र॑स्।त्रास्व॑।प॒रे।च॒।नः॒।विश्वा॑।च॒।नः॒।ज॒रि॒तॄन्।स॒त्ऽप॒ते॒।अहा॑।दिवा॑।नक्त॑म्।च॒।र॒क्षि॒षः॒॥  
प्र॒ऽभ॒ङ्गी।शूरः॑।म॒घऽवा॑।तु॒विऽम॑घः।सम्ऽमि॑श्लः।वी॒र्या॑य।कम्।उ॒भा।ते॒।बा॒हू इति॑।वृष॑णा।श॒त॒क्र॒तो॒ इति॑ शतऽक्रतो।नि।या।वज्र॑म्।मि॒मि॒क्षतुः॑॥  
