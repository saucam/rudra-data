

  
आ।या॒हि॒।सु॒सु॒म।हि।ते॒।इन्द्र॑।सोम॑म्।पिब॑।इ॒मम्।आ।इ॒दम्।ब॒र्हिः।स॒दः॒।मम॑॥  
आ।त्वा॒।ब्र॒ह्म॒ऽयुजा॑।हरी॒ इति॑।वह॑ताम्।इ॒न्द्र॒।के॒शिना॑।उप॑।ब्रह्मा॑णि।नः॒।शृ॒णु॒॥  
ब्र॒ह्माणः॑।त्वा॒।व॒यम्।यु॒जा।सो॒म॒ऽपाम्।इ॒न्द्र॒।सो॒मिनः॑।सु॒तऽव॑न्तः।ह॒वा॒म॒हे॒॥  
आ।नः॒।या॒हि॒।सु॒तऽव॑तः।अ॒स्माक॑म्।सु॒ऽस्तु॒तीः।उप॑।पिब॑।सु।शि॒प्रि॒न्।अन्ध॑सः॥  
आ।ते॒।सि॒ञ्चा॒मि॒।कु॒क्ष्योः।अनु॑।गात्रा॑।वि।धा॒व॒तु॒।गृ॒भा॒य।जि॒ह्वया॑।मधु॑॥  
स्वा॒दुः।ते॒।अ॒स्तु॒।स॒म्ऽसुदे॑।मधु॑ऽमान्।त॒न्वे॑।तव॑।सोमः॑।शम्।अ॒स्तु॒।ते॒।हृ॒दे॥  
अ॒यम्।ऊँ॒ इति॑।त्वा॒।वि॒ऽच॒र्ष॒णे॒।जनीः॑ऽइव।अ॒भि।सम्ऽवृ॑तः।प्र।सोमः॑।इ॒न्द्र॒।स॒र्प॒तु॒॥  
तु॒वि॒ऽग्रीवः॑।व॒पाऽउ॑दरः।सु॒ऽबा॒हुः।अन्ध॑सः।मदे॑।इन्द्रः॑।वृ॒त्राणि॑।जि॒घ्न॒ते॒॥  
इन्द्र॑।प्र।इ॒हि॒।पु॒रः।त्वम्।विश्व॑स्य।ईशा॑नः।ओज॑सा।वृ॒त्राणि॑।वृ॒त्र॒ऽह॒न्।ज॒हि॒॥  
दी॒र्घः।ते॒।अ॒स्तु॒।अ॒ङ्कु॒शः।येन॑।वसु॑।प्र॒ऽयच्छ॑सि।यज॑मानाय।सु॒न्व॒ते॥  
अ॒यम्।ते॒।इन्द्र॑।सोमः॑।निऽपू॑तः।अधि॑।ब॒र्हिषि॑।आ।इ॒हि॒।ई॒म्।अ॒स्य।द्रव॑।पिब॑॥  
शाचि॑गो॒ इति॒ शाचि॑ऽगो।शाचि॑ऽपूजन।अ॒यम्।रणा॑य।ते॒।सु॒तः।आख॑ण्डल।प्र।हू॒य॒से॒॥  
यः।ते॒।शृ॒ङ्ग॒ऽवृ॒षः॒।न॒पा॒त्।प्रन॑पा॒द् इति॒ प्रऽन॑पात्।कु॒ण्ड॒ऽपाय्यः॑।नि।अ॒स्मि॒न्।द॒ध्रे॒।आ।मनः॑॥  
वास्तोः॑।प॒ते॒।ध्रु॒वा।स्थूणा॑।अंस॑त्रम्।सो॒म्याना॑म्।द्र॒प्सः।भे॒त्ता।पु॒राम्।शश्व॑तीनाम्।इन्द्रः॑।मुनी॑नाम्।सखा॑॥  
पृदा॑कुऽसानुः।य॒ज॒तः।गो॒ऽएष॑णः।एकः॑।सन्।अ॒भि।भूय॑सः।भूर्णिम्।अश्व॑म्।न॒य॒त्।तु॒जा।पु॒रः।गृ॒भा।इन्द्र॑म्।सोम॑स्य।पी॒तये॑॥  
