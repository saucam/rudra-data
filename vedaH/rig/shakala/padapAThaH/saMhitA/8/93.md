

  
उत्।घ॒।इत्।अ॒भि।श्रु॒तऽम॑घम्।वृ॒ष॒भम्।नर्य॑ऽअपसम्।अस्ता॑रम्।ए॒षि॒।सू॒र्य॒॥  
नव॑।यः।न॒व॒तिम्।पुरः॑।बि॒भेद॑।बा॒हुऽओ॑जसा।अहि॑म्।च॒।वृ॒त्र॒ऽहा।अ॒व॒धी॒त्॥  
सः।नः॒।इन्द्रः॑।शि॒वः।सखा॑।अश्व॑ऽवत्।गोऽम॑त्।यव॑ऽमत्।उ॒रुधा॑राऽइव।दो॒ह॒ते॒॥  
यत्।अ॒द्य।कत्।च॒।वृ॒त्र॒ऽह॒न्।उ॒त्ऽअगाः॑।अ॒भि।सू॒र्य॒।सर्व॑म्।तत्।इ॒न्द्र॒।ते॒।वशे॑॥  
यत्।वा॒।प्र॒ऽवृ॒द्ध॒।स॒त्ऽप॒ते॒।न।म॒रै॒।इति॑।मन्य॑से।उ॒तो इति॑।तत्।स॒त्यम्।इत्।तव॑॥  
ये।सोमा॑सः।प॒रा॒ऽवति॑।ये।अ॒र्वा॒ऽवति॑।सु॒न्वि॒रे।सर्वा॑न्।तान्।इ॒न्द्र॒।ग॒च्छ॒सि॒॥  
तम्।इन्द्र॑म्।वा॒ज॒या॒म॒सि॒।म॒हे।वृ॒त्राय॑।हन्त॑वे।सः।वृषा॑।वृ॒ष॒भः।भु॒व॒त्॥  
इन्द्रः॑।सः।दाम॑ने।कृ॒तः।ओजि॑ष्ठः॑।सः।मदे॑।हि॒तः।द्यु॒म्नी।श्लो॒की।सः।सो॒म्यः॥  
गि॒रा।वज्रः॑।न।सम्ऽभृ॑तः।सऽब॑लः।अन॑पऽच्युतः।व॒व॒क्षे।ऋ॒ष्वः।अस्तृ॑तः॥  
दुः॒ऽगे।चि॒त्।नः॒।सु॒ऽगम्।कृ॒धि॒।गृ॒णा॒नः।इ॒न्द्र॒।गि॒र्व॒णः॒।त्वम्।च॒।म॒घ॒ऽव॒न्।वशः॑॥  
यस्य॑।ते॒।नु।चि॒त्।आ॒ऽदिश॑म्।न।मि॒नन्ति॑।स्व॒ऽराज्य॑म्।न।दे॒वः।न।अध्रि॑ऽगुः।जनः॑॥  
अध॑।ते॒।अप्र॑तिऽस्कुतम्।दे॒वी इति॑।शुष्म॑म्।स॒प॒र्य॒तः॒।उ॒भे इति॑।सु॒ऽशि॒प्र॒।रोद॑सि॒ इति॑॥  
त्वम्।ए॒तत्।अ॒धा॒र॒यः॒।कृ॒ष्णासु॑।रोहि॑णीषु।च॒।परु॑ष्णीषु।रुश॑त्।पयः॑॥  
वि।यत्।अहे॑।अध॑।त्वि॒षः।विश्वे॑।दे॒वासः॑।अक्र॑मुः।वि॒दत्।मृ॒गस्य॑।तान्।अमः॑॥  
आत्।ऊँ॒ इति॑।मे॒।नि॒ऽव॒रः।भु॒व॒त्।वृ॒त्र॒ऽहा।अ॒दि॒ष्ट॒।पौंस्य॑म्।अजा॑तऽशत्रुः।अस्तृ॑तः॥  
श्रु॒तम्।वः॒।वृ॒त्र॒हन्ऽत॑मम् प्र शर्ध॑ञ् चर्षणी॒नाम्।आ शु॑षे॒ राध॑से म॒हे॥  
अ॒या।धि॒या।च॒।ग॒व्य॒ऽया।पुरु॑ऽनामन्।पुरु॑ऽस्तुत।यत्।सोमे॑ऽसोमे।आ।अभ॑वः॥  
बो॒धित्ऽम॑नाः।इत्।अ॒स्तु॒।नः॒।वृ॒त्र॒ऽहा।भूरि॑ऽआसुतिः।शृ॒णोतु॑।शु॒क्रः।आ॒ऽशिष॑म्॥  
कया॑।त्वम्।नः॒।ऊ॒त्या।अ॒भि।प्र।म॒न्द॒से॒।वृ॒ष॒न्।कया॑।स्तो॒तृऽभ्यः॑।आ।भ॒र॒॥  
कस्य॑।वृषा॑।सु॒ते।सचा॑।नि॒युत्वा॑न्।वृ॒ष॒भः।र॒ण॒त्।वृ॒त्र॒ऽहा।सोम॑ऽपीतये॥  
अ॒भि।सु।नः॒।त्वम्।र॒यिम्।म॒न्द॒सा॒नः।स॒ह॒स्रिण॑म्।प्र॒ऽय॒न्ता।बो॒धि॒।दा॒शुषे॑॥  
पत्नी॑ऽवन्तः।सु॒ताः।इ॒मे।उ॒शन्तः॑।य॒न्ति॒।वी॒तये॑।अ॒पाम्।जग्मिः॑।नि॒ऽचु॒म्पु॒णः॥  
इ॒ष्टाः।होत्राः॑।अ॒सृ॒क्ष॒त॒।इन्द्र॑म्।वृ॒धासः॑।अ॒ध्व॒रे।अच्छ॑।अ॒व॒ऽभृ॒थम्।ओज॑सा॥  
इ॒ह।त्या।स॒ध॒ऽमाद्या॑।हरी॒ इति॑।हिर॑ण्यऽकेश्या।वो॒ळ्हाम्।अ॒भि।प्रयः॑।हि॒तम्॥  
तुभ्य॑म्।सोमाः॑।सु॒ताः।इ॒मे।स्ती॒र्णम्।ब॒र्हिः।वि॒भा॒व॒सो॒ इति॑ विभाऽवसो।स्तो॒तृऽभ्यः॑।इन्द्र॑म्।आ।व॒ह॒॥  
आ।ते॒।दक्ष॑म्।वि।रो॒च॒ना।द॒ध॒त्।रत्ना॑।वि।दा॒शुषे॑।स्तो॒तृऽभ्यः।इन्द्र॑म्।अ॒र्च॒त॒॥  
आ।ते॒।द॒धा॒मि॒।इ॒न्द्रि॒यम्।उ॒क्था।विश्वा॑।श॒त॒क्र॒तो॒ इति॑ शतऽक्रतो।स्तो॒तृऽभ्यः॑।इ॒न्द्र॒।मृ॒ळ॒य॒॥  
भ॒द्रम्ऽभ॑द्रम्।नः॒।आ।भ॒र॒।इष॑म्।ऊर्ज॑म्।श॒त॒क्र॒तो॒ इति॑ शतऽक्रतो।यत्।इ॒न्द्र॒।मृ॒ळया॑सि।नः॒॥  
सः।नः॒।विश्वा॑नि।आ।भ॒र॒।सु॒वि॒तानि॑।श॒त॒क्र॒तो॒ इति॑ शतऽक्रतो।यत्।इ॒न्द्र॒।मृ॒ळया॑सि।नः॒॥  
त्वाम्।इत्।वृ॒त्र॒ह॒न्ऽत॒म॒।सु॒तऽव॑न्तः।ह॒वा॒म॒हे॒।यत्।इ॒न्द्र॒।मृ॒ळया॑सि।नः॒॥  
उप॑।नः॒।हरि॑ऽभिः।सु॒तम्।या॒हि।म॒दा॒ना॒म्।प॒ते॒।उप॑।नः॒।हरि॑ऽभिः।सु॒तम्॥  
द्वि॒ता।यः।वृ॒त्र॒हन्ऽत॑मः।वि॒दे।इन्द्रः॑।श॒तऽक्र॑तुः।उप॑।नः॒।हरि॑ऽभिः।सु॒तम्॥  
त्वम्।हि।वृ॒त्र॒ऽह॒न्।ए॒षा॒म्।पा॒ता।सोमा॑नाम्।असि॑।उप॑।नः॒।हरि॑ऽभिः।सु॒तम्॥  
इन्द्रः॑।इ॒षे।द॒दा॒तु॒।नः॒।ऋ॒भु॒क्षण॑म्।ऋ॒भुम्।र॒यिम्।वा॒जी।द॒दा॒तु॒।वा॒जिन॑म्॥  
