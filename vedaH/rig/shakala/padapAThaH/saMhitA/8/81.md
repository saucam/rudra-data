

  
आ।तु।नः॒।इ॒न्द्र॒।क्षु॒ऽमन्त॑म्।चि॒त्रम्।ग्रा॒भम्।सम्।गृ॒भ॒य॒।म॒हा॒ऽह॒स्ती।दक्षि॑णेन॥  
वि॒द्म।हि।त्वा॒।तु॒वि॒ऽकू॒र्मिम्।तु॒विऽदे॑ष्णम्।तु॒वीऽम॑घम्।तु॒वि॒ऽमा॒त्रम्।अवः॑ऽभिः॥  
न॒हि।त्वा॒।शू॒र॒।दे॒वाः।न।मर्ता॑सः।दित्स॑न्तम्।भी॒मम्।न।गाम्।वा॒रय॑न्ते॥  
एतो॒ इति॑।नु।इन्द्र॑म्।स्तवा॑म।ईशा॑नम्।वस्वः॑।स्व॒ऽराज॑म्।न।राध॑सा।म॒र्धि॒ष॒त्।नः॒॥  
प्र।स्तो॒ष॒त्।उप॑।गा॒सि॒ष॒त्।श्रव॑त्।साम॑।गी॒यमा॑नम्।अ॒भि।राध॑सा।जु॒गु॒र॒त्॥  
आ।नः॒।भ॒र॒।दक्षि॑णेन।अ॒भि।स॒व्येन।प्र।मृ॒श॒।इन्द्र॑।मा।नः॒।वसोः॑।निः।भा॒क्॥  
उप॑।क्र॒म॒स्व॒।आ।भ॒र॒।धृ॒ष॒ता।धृ॒ष्णो॒ इति॑।जना॑नाम्।अदा॑शूःऽतरस्य।वेदः॑॥  
इन्द्र॑।यः।ऊँ॒ इति॑।नु।ते॒।अस्ति॑।वाजः॑।विप्रे॑भिः।सनि॑त्वः।अ॒स्माभिः॑।सु।तम्।स॒नु॒हि॒॥  
स॒द्यः॒ऽजुवः॑।ते॒।वाजाः॑।अ॒स्मभ्य॑म्।वि॒श्वऽच॑न्द्राः।वशैः॑।च॒।म॒क्षु।ज॒र॒न्ते॒॥  
