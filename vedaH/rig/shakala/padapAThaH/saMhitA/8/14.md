

  
यत्।इ॒न्द्र॒।अ॒हम्।यथा॑।त्वम्।ईशी॑य।वस्वः॑।एकः॑।इत्।स्तो॒ता।मे॒।गोऽस॑खा।स्या॒त्॥  
शिक्षे॑यम्।अ॒स्मै॒।दित्से॑यम्।शची॑ऽपते।म॒नी॒षिणे॑।यत्।अ॒हम्।गोऽप॑तिः।स्या॒म्॥  
धे॒नुः।ते॒।इ॒न्द्र॒।सू॒नृता॑।यज॑मानाय।सु॒न्व॒ते।गाम्।अश्व॑म्।पि॒प्युषी॑।दु॒हे॒॥  
न।ते॒।व॒र्ता।अ॒स्ति॒।राध॑सः।इन्द्र॑।दे॒वः।न।मर्त्यः॑।यत्।दित्स॑सि।स्तु॒तः।म॒घम्॥  
य॒ज्ञः।इन्द्र॑म्।अ॒व॒र्ध॒य॒त्।यत्।भूमि॑म्।वि।अव॑र्तयत्।च॒क्रा॒णः।ओ॒प॒शम्।दि॒वि॥  
वा॒वृ॒धा॒नस्य॑।ते॒।व॒यम्।विश्वा॑।धना॑नि।जि॒ग्युषः॑।ऊ॒तिम्।इ॒न्द्र॒।आ।वृ॒णी॒म॒हे॒॥  
वि।अ॒न्तरि॑क्षम्।अ॒ति॒र॒त्।मदे॑।सोम॑स्य।रो॒च॒ना।इन्द्रः॑।यत्।अभि॑नत्।व॒लम्॥  
उत्।गाः।आ॒ज॒त्।अङ्गि॑रःऽभ्यः।आ॒विः।कृ॒ण्वन्।गुहा॑।स॒तीः।अ॒र्वाञ्च॑म्।नु॒नु॒दे॒।व॒लम्॥  
इन्द्रे॑ण।रो॒च॒ना।दि॒वः।दृ॒ळ्हानि॑।दृं॒हि॒तानि॑।च॒।स्थि॒राणि॑।न।प॒रा॒ऽनुदे॑॥  
अ॒पाम्।ऊ॒र्मिः।मद॑न्ऽइव।स्तोमः॑।इ॒न्द्र॒।अ॒जि॒र॒ऽय॒ते॒।वि।ते॒।मदाः॑।अ॒रा॒जि॒षुः॒॥  
त्वम्।हि।स्तो॒म॒ऽवर्ध॑नः।इन्द्र॑।असि॑।उ॒क्थ॒ऽवर्ध॑नः।स्तो॒तॄ॒णाम्।उ॒त।भ॒द्र॒ऽकृत्॥  
इन्द्र॑म्।इत्।के॒शिना॑।हरी॒ इति॑।सो॒म॒ऽपेया॑य।व॒क्ष॒तः॒।उप॑।य॒ज्ञम्।सु॒ऽराध॑सम्॥  
अ॒पाम्।फेने॑न।नमु॑चेः।शिरः॑।इ॒न्द्र॒।उत्।अ॒व॒र्त॒य्चः।विश्वाः॑।यत्।अज॑यः।स्पृधः॑॥  
मा॒याभिः॑।उ॒त्ऽसिसृ॑प्सतः।इन्द्र॑।द्याम्।आ॒ऽरुरु॑क्षतः।अव॑।दस्यू॑न्।अ॒धू॒नु॒थाः॒॥  
अ॒सु॒न्वाम्।इ॒न्द्र॒।स॒म्ऽसद॑म्।विषू॑चीम्।वि।अ॒ना॒श॒यः॒।सो॒म॒ऽपाः।उत्ऽत॑रः।भव॑न्॥  
