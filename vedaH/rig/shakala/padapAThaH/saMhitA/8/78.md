

  
पु॒रो॒ळाश॑म्।नः॒।अन्ध॑सः।इन्द्र॑।स॒हस्र॑म्।आ।भ॒र॒।श॒ता।च॒।शू॒र॒।गोना॑म्॥  
आ।नः॒।भ॒र॒।वि॒ऽअञ्ज॑नम्।गाम्।अश्व॑म्।अ॒भि॒ऽअञ्ज॑नम्।सचा॑।म॒ना।हि॒र॒ण्यया॑॥  
उ॒त।नः॒।क॒र्ण॒ऽशोभ॑ना।पु॒रूणि॑।धृ॒ष्णो॒ इति॑।आ।भ॒र॒।त्वम्।हि।शृ॒ण्वि॒षे।व॒सो॒ इति॑॥  
नकी॑म्।वृ॒धी॒कः।इ॒न्द्र॒।ते॒।न।सु॒ऽसाः।न।सु॒ऽदाः।उ॒त।न।अ॒न्यः।त्वत्।शू॒र॒।वा॒घतः॑॥  
नकी॑म्।इन्द्रः॑।निऽक॑र्तवे।न।श॒क्रः।परि॑ऽशक्तवे।विश्व॑म्।शृ॒णो॒ति॒।पश्य॑ति॥  
सः।म॒न्युम्।मर्त्या॑नाम्।अद॑ब्धः।नि।चि॒की॒ष॒ते॒।पु॒रा।नि॒दः।चि॒की॒ष॒ते॒॥  
क्रत्वः॑।इत्।पू॒र्णम्।उ॒दर॑म्।तु॒रस्य॑।अ॒स्ति॒।वि॒ध॒तः।वृ॒त्र॒ऽघ्नः।सो॒म॒ऽपाव्नः॑॥  
त्वे इति॑।वसू॑नि।सम्ऽग॑ता।विश्वा॑।च॒।सो॒म॒।सौभ॑गा।सु॒ऽदातु॑।अप॑रिऽह्वृता॥  
त्वाम्।इत्।य॒व॒ऽयुः।मम॑।कामः॑।ग॒व्युः।हि॒र॒ण्य॒युः।त्वाम्।अ॒श्व॒ऽयुः।आ।ई॒ष॒ते॒॥  
तव॑।इत्।इ॒न्द्र॒।अ॒हम्।आ॒ऽशसा॑।हस्ते॑।दात्र॑म्।च॒न।आ।द॒दे॒।दि॒नस्य॑।वा॒।म॒घ॒ऽव॒न्।सम्ऽभृ॑तस्य।वा॒।पू॒र्धि।यव॑स्य।का॒शिना॑॥  
