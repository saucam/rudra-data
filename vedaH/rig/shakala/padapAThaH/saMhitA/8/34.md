

  
आ।इ॒न्द्र॒।या॒हि॒।हरि॑ऽभिः।उप॑।कण्व॑स्य।सु॒ऽस्तु॒तिम्।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
आ।त्वा॒।ग्रावा॑।वद॑न्।इ॒ह।सो॒मी।घोषे॑ण।य॒च्छ॒तु॒।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
अत्र॑।वि।ने॒मिः।ए॒षा॒म्।उरा॑म्।न।धू॒नु॒ते॒।वृकः॑।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
आ।त्वा॒।कण्वाः॑।इ॒ह।अव॑से।हव॑न्ते।वाज॑ऽसातये।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
दधा॑मि।ते॒।सु॒ताना॑म्।वृष्णे॑।न।पू॒र्व॒ऽपाय्य॑म्।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
स्मत्ऽपु॑रन्धिः।नः॒।आ।ग॒हि॒।वि॒श्वतः॑ऽधीः।नः॒।ऊ॒तये॑।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
आ।नः॒।या॒हि॒।म॒हे॒ऽम॒ते॒।सह॑स्रऽऊते।शत॑ऽमघ।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
आ।त्वा॒।होता॑।मनुः॑ऽहितः।दे॒व॒ऽत्रा।व॒क्ष॒त्।ईड्यः॑।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
आ।त्वा॒।म॒द॒ऽच्युता॑।हरी॒ इति॑।श्ये॒नम्।प॒क्षाऽइ॑व।व॒क्ष॒तः॒।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
आ।या॒हि॒।अ॒र्यः।आ।परि॑।स्वाहा॑।सोम॑स्य।पी॒तये॑।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
आ।नः॒।या॒हि॒।उप॑ऽश्रुति।उ॒क्थेषु॑।र॒ण॒य॒।इ॒ह।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
सऽरू॑पैः।आ।सु।नः॒।ग॒हि॒।सम्ऽभृ॑तैः।सम्भृ॑तऽअश्वः।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
आ।या॒हि॒।पर्व॑तेभ्यः।स॒मु॒द्रस्य।अधि॑।वि॒ष्टपः॑।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
आ।नः॒।गव्या॑नि।अश्व्या॑।स॒हस्रा॑।शू॒र॒।द॒र्दृ॒हि॒।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
आ।नः॒।स॒ह॒स्र॒ऽशः।भ॒र॒।अ॒युता॑नि।श॒तानि॑।च॒।दि॒वः।अ॒मुष्य॑।शास॑तः।दिव॑म्।य॒य।दि॒वा॒व॒सो॒ इति॑ दिवाऽवसो॥  
आ।यत्।इन्द्रः॑।च॒।दद्व॑हे॒ इति॑।स॒हस्र॑म्।वसु॑ऽरोचिषः।ओजि॑ष्ठम्।अश्व्य॑म्।प॒शुम्॥  
ये।ऋ॒ज्राः।वात॑ऽरंहसः।अ॒रु॒षासः॑।र॒घु॒ऽस्यदः॑।भ्राज॑न्ते।सूर्याः॑ऽइव॥  
पारा॑वतस्य।रा॒तिषु॑।द्र॒वत्ऽच॑क्रेषु।आ॒शुषु॑।तिष्ठ॑म्।वन॑स्य।मध्ये॑।आ॥  
