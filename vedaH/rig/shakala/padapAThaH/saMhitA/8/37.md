

  
प्र।इ॒दम्।ब्रह्म॑।वृ॒त्र॒ऽतूर्ये॑षु।आ॒वि॒थ॒।प्र।सु॒न्व॒तः।श॒ची॒ऽप॒ते॒।इन्द्र॑।विश्वा॑भिः।ऊ॒तिऽभिः॑।माध्य॑न्दिनस्य।सव॑नस्य।वृ॒त्र॒ऽह॒न्।अ॒ने॒द्य॒।पिब॑।सोम॑स्य।व॒ज्रि॒ऽवः॒॥  
से॒हा॒नः।उ॒ग्र॒।पृत॑नाः।अ॒भि।द्रुहः॑।श॒ची॒ऽप॒ते॒।इन्द्र॑।विश्वा॑भिः।ऊ॒तिऽभिः॑।माध्य॑न्दिनस्य।सव॑नस्य।वृ॒त्र॒ऽह॒न्।अ॒ने॒द्य॒।पिब॑।सोम॑स्य।व॒ज्रि॒ऽवः॒॥  
ए॒क॒ऽराट्।अ॒स्य।भुव॑नस्य।रा॒ज॒सि॒।श॒ची॒ऽप॒ते॒।इन्द्र॑।विश्वा॑भिः।ऊ॒तिऽभिः॑।माध्य॑न्दिनस्य।सव॑नस्य।वृ॒त्र॒ऽह॒न्।अ॒ने॒द्य॒।पिब॑।सोम॑स्य।व॒ज्रि॒ऽवः॒॥  
स॒ऽस्थावा॑ना।य॒व॒य॒सि॒।त्वम्।एकः॑।इत्।श॒ची॒ऽप॒ते॒।इन्द्र॑।विश्वा॑भिः।ऊ॒तिऽभिः॑।माध्य॑न्दिनस्य।सव॑नस्य।वृ॒त्र॒ऽह॒न्।अ॒ने॒द्य॒।पिब॑।सोम॑स्य।व॒ज्रि॒ऽवः॒॥  
क्षेम॑स्य।च॒।प्र॒ऽयुजः॑।च॒।त्वम्।ई॒शि॒षे॒।श॒ची॒ऽप॒ते॒।इन्द्र॑।विश्वा॑भिः।ऊ॒तिऽभिः॑।माध्य॑न्दिनस्य।सव॑नस्य।वृ॒त्र॒ऽह॒न्।अ॒ने॒द्य॒।पिब॑।सोम॑स्य।व॒ज्रि॒ऽवः॒॥  
क्ष॒त्राय॑।त्व॒म्।अव॑सि।न।त्व॒म्।आ॒वि॒थ॒।श॒ची॒ऽप॒ते॒।इन्द्र॑।विश्वा॑भिः।ऊ॒तिऽभिः॑।माध्य॑न्दिनस्य।सव॑नस्य।वृ॒त्र॒ऽह॒न्।अ॒ने॒द्य॒।पिब॑।सोम॑स्य।व॒ज्रि॒ऽवः॒॥  
श्या॒वऽअ॑श्वस्य।रेभ॑तः।तथा॑।शृ॒णु॒।यथा॑।अशृ॑णोः।अत्रेः॑।कर्मा॑णि।कृ॒ण्व॒तः।प्र।त्र॒सद॑स्युम्।आ॒वि॒थ॒।त्वम्।एकः॑।इत्।नृ॒ऽसह्ये॑।इन्द्र॑।ब्रह्मा॑णि।व॒र्धय॑न्॥  
