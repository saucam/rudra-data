

  
आ।त्वा॒।गिरः॑।र॒थीःऽइ॑व।अस्थुः॑।सु॒तेषु॑।गि॒र्व॒णः॒।अ॒भि।त्वा॒।सम्।अ॒नू॒ष॒त॒।इन्द्र॑।व॒त्सम्।न।मा॒तरः॑॥  
आ।त्वा॒।शु॒क्राः।अ॒चु॒च्य॒वुः॒।सु॒तासः॑।इ॒न्द्र॒।गि॒र्व॒णः॒।पिब॑।तु।अ॒स्य।अन्ध॑सः।इन्द्र॑।विश्वा॑सु।ते॒।हि॒तम्॥  
पिब॑।सोम॑म्।मदा॑य।कम्।इन्द्र॑।श्ये॒नऽआ॑भृतम्।सु॒तम्।त्वम्।हि।शश्व॑तीनाम्।पतिः॑।राजा॑।वि॒शाम्।असि॑॥  
श्रु॒धि।हव॑म्।ति॒र॒श्च्याः।इन्द्र॑।यः।त्वा॒।स॒प॒र्यति॑।सु॒ऽवीर्य॑स्य।गोऽम॑तः।रा॒यः।पू॒र्धि॒।म॒हान्।अ॒सि॒॥  
इन्द्र॑।यः।ते॒।नवी॑यसीम्।गिर॑म्।म॒न्द्राम्।अजी॑जनत्।चि॒कि॒त्वित्ऽम॑नसम्।धिय॑म्।प्र॒त्नाम्।ऋ॒तस्य॑।पि॒प्युषी॑म्॥  
तम्।ऊँ॒ इति॑।स्त॒वा॒म॒।यम्।गिरः॑।इन्द्र॑म्।उ॒क्थानि॑।व॒वृ॒धुः।पु॒रूणि॑।अ॒स्य॒।पौंस्या॑।सिसा॑सन्तः।व॒ना॒म॒हे॒॥  
एतो॒ इति॑।नु।इन्द्र॑म्।स्तवा॑म।शु॒द्धम्।शु॒द्धेन॑।साम्ना॑।शु॒द्धैः।उ॒क्थैः।व॒वृ॒ध्वांस॑म्।शु॒द्धः।आ॒शीःऽवा॑न्।म॒म॒त्तु॒॥  
इन्द्र॑।शु॒द्धः।नः॒।आ।ग॒हि॒।शु॒द्धः।शु॒द्धाभिः॑।ऊ॒तिऽभिः॑।शु॒द्धः।र॒यिम्।नि।धा॒र॒य॒।शु॒द्धः।म॒म॒द्धि॒।सो॒म्यः॥  
इन्द्र॑।शु॒द्धः।हि।नः॒।र॒यिम्।शु॒द्धः।रत्ना॑नि।दा॒शुषे॑।शु॒द्धः।वृ॒त्राणि॑।जि॒घ्न॒से॒।शु॒द्धः।वाज॑म्।सि॒सा॒स॒सि॒॥  
