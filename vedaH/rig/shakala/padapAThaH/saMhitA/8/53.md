

  
उ॒प॒ऽमम्।त्वा॒।म॒घोना॑म्।ज्येष्ठ॑म्।च॒।वृ॒ष॒भाणा॑म्।पु॒र्भित्ऽत॑मम्।म॒घ॒ऽव॒न्।इ॒न्द्र॒।गो॒ऽविद॑म्।ईशा॑नम्।रा॒यः।ई॒म॒हे॒॥  
यः।आ॒युम्।कुत्स॑म्।अ॒ति॒थि॒ऽग्वम्।अर्द॑यः।व॒वृ॒धा॒नः।दि॒वेऽदि॑वे।तम्।त्वा॒।व॒यम्।हरि॑ऽअश्वम्।श॒तऽक्र॑तुम्।वा॒ज॒ऽयन्तः॑।ह॒वा॒म॒हे॒॥  
आ।नः॒।विश्वे॑षाम्।रस॑म्।मध्वः॑।सि॒ञ्च॒न्तु॒।अद्र॑यः।ये।प॒रा॒ऽवति॑।सु॒न्वि॒रे।जने॑षु।आ।ये।अ॒र्वा॒ऽवति॑।इन्द॑वः॥  
विश्वा॑।द्वेषां॑सि।ज॒हि।च॒।अव॑ च॒।आ।कृ॒धि॒।विश्वे॑।स॒न्व॒न्तु॒।आ।वसु॑।शीष्टे॑षु।चि॒त्।ते॒।म॒दि॒रासः॑।अं॒शवः॑।यत्र॑।सोम॑स्य।तृ॒म्पसि॑॥  
इन्द्र॑।नेदी॑यः।आ।इत्।इ॒हि॒।मि॒तऽमे॑धाभिः।ऊ॒तिऽभिः॑।आ।श॒म्ऽत॒म॒।शम्ऽत॑माभिः।अ॒भिष्टि॑ऽभिः।आ।सु॒ऽआ॒पे॒।स्वा॒पिऽभिः॑॥  
आ॒जि॒ऽतुर॑म्।सत्ऽप॑तिम्।वि॒श्वऽच॑र्षणिम्।कृ॒धि।प्र॒ऽजासु॑।आऽभ॑गम्।प्र।सु।ति॒र॒।शची॑भिः॒।ये।ते॒।उ॒क्थिनः॑।क्रतु॑म्।पु॒न॒ते।आ॒नु॒षक्॥  
यः।ते॒।साधि॑ष्ठः।अव॑से।ते।स्या॒म॒।भरे॑षु।ते॒।व॒यम्।होत्रा॑भिः।उ॒त।दे॒वहू॑तिऽभिः।स॒स॒ऽवांसः॑।म॒ना॒म॒हे॒॥  
अ॒हम्।हि।ते॒।ह॒रि॒ऽवः॒।ब्रह्म॑।वा॒ज॒ऽयुः।आ॒जिम्।यामि॑।सदा॑।ऊ॒तिऽभिः॑।त्वाम्।इत्।ए॒व।तम्।अमे॑।सम्।अ॒श्व॒ऽयुः।ग॒व्युः।अग्रे॑।म॒थी॒नाम्॥  
