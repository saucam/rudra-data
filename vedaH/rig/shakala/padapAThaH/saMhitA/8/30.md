

  
न॒हि।वः॒।अस्ति॑।अ॒र्भ॒कः।देवा॑सः।न।कु॒मार॒कः।विश्वे॑।स॒तःऽम॑हान्तः।इत्॥  
इति॑।स्तु॒तासः॑।अ॒स॒थ॒।रि॒शा॒द॒सः॒।ये।स्थ।त्रयः॑।च॒।त्रिं॒शत्।च॒।मनोः॑।दे॒वाः॒।य॒ज्ञि॒या॒सः॒॥  
ते।नः॒।त्रा॒ध्व॒म्।ते॒।अ॒व॒त॒।ते।ऊँ॒ इति॑।नः॒।अधि॑।वो॒च॒त॒।मा।नः॒।प॒थः।पित्र्या॑त्।मा॒न॒वात्।अधि॑।दू॒रम्।नै॒ष्ट॒।प॒रा॒ऽवतः॑॥  
ये।दे॒वा॒सः॒।इ॒ह।स्थन॑।विश्वे॑।वै॒श्वा॒न॒राः।उ॒त।अ॒स्मभ्य॑म्।शर्म॑।स॒ऽप्रथः॑।गवे॑।अश्वा॑य।य॒च्छ॒त॒॥  
