

  
आ।ग॒न्ता॒।मा।रि॒ष॒ण्य॒त॒।प्रऽस्था॑वानः।मा।अप॑।स्था॒त॒।स॒ऽम॒न्य॒वः॒।स्थि॒रा।चि॒त्।न॒म॒यि॒ष्ण॒वः॒॥  
वी॒ळु॒प॒विऽभिः॑।म॒रु॒तः॒।ऋ॒भु॒क्ष॒णः॒।आ।रु॒द्रा॒सः॒।सु॒दी॒तिऽभिः॑।इ॒षा।नः॒।अ॒द्य।आ।ग॒त॒।पु॒रु॒ऽस्पृ॒हः॒।य॒ज्ञम्।आ।सो॒भ॒री॒ऽयवः॑॥  
वि॒द्म।हि।रु॒द्रिया॑णाम्।शुष्म॑म्।उ॒ग्रम्।म॒रुता॑म्।शमी॑ऽवताम्।विष्णोः॑।ए॒षस्य॑।मी॒ळ्हुषा॑म्॥  
वि।द्वी॒पानि॑।पाप॑तन्।तिष्ठ॑त्।दु॒च्छुना॑।उ॒भे इति॑।यु॒ज॒न्त॒।रोद॑सी॒ इति॑।प्र।धन्वा॑नि।ऐ॒र॒त॒।शु॒भ्र॒ऽखा॒द॒यः॒।यत्।एज॑थ।स्व॒ऽभा॒न॒वः॒॥  
अच्यु॑ता।चि॒त्।वः॒।अज्म॑न्।आ।नान॑दति।पर्व॑तासः।वन्चस्पतिः॑।भूमिः॑।यामे॑षु।रे॒ज॒ते॒॥  
अमा॑य।वः॒।म॒रु॒तः॒।यात॑वे।द्यौः।जिही॑ते।उत्ऽत॑रा।बृ॒हत्।यत्र॑।नरः॑।देदि॑शते।त॒नूषु॑।आ।त्वक्षां॑सि ब॒हुऽओ॑जसः॥  
स्व॒धाम्।अनु॑।श्रिय॑म्।नरः॑।महि॑।त्वे॒षाः।अम॑ऽवन्तः।वृष॑ऽप्सवः।वह॑न्ते।अह्रु॑तऽप्सवः॥  
गोभिः॑।वा॒णः।अ॒ज्य॒ते॒।सोभ॑रीणाम्।रथे॑।कोशे॑।हि॒र॒ण्यये॑।गोऽब॑न्धवः।सु॒ऽजा॒तासः॑।इ॒षे।भु॒जे।म॒हान्तः॑।नः॒।स्पर॑से।नु॥  
प्रति॑।वः॒।वृ॒ष॒त्ऽअ॒ञ्ज॒यः॒।वृष्णे॑।शर्धा॑य।मारु॑ताय।भ॒र॒ध्व॒म्।ह॒व्या।वृष॑ऽप्रयाव्णे॥  
वृ॒ष॒ण॒श्वेन॑।म॒रु॒तः॒।वृष॑ऽप्सुना।रथे॑न।वृष॑ऽनाभिना।आ।श्ये॒नासः॑।न।प॒क्षिणः॑।वृथा॑।न॒रः॒।ह॒व्या।नः॒।वी॒तये॑ ग॒त॒॥  
स॒मा॒नम्।अ॒ञ्जि।ए॒षा॒म्।वि।भ्रा॒ज॒न्ते॒।रु॒क्मासः॑।अधि॑।बा॒हुषु॑।दवि॑द्युतति।ऋ॒ष्टयः॑॥  
ते।उ॒ग्रासः॑।वृष॑णः।उ॒ग्रऽबा॑हवः।नकिः॑।त॒नूषु॑।ये॒ति॒रे॒।स्थि॒रा।धन्वा॑नि।आऽयु॑धा।रथे॑षु।वः॒।अनी॑केषु।अधि॑।श्रियः॑॥  
येषा॑म्।अर्णः॑।न।स॒ऽप्रथः॑।नाम॑।त्वे॒षम्।शश्व॑ताम्।एक॑म्।इत्।भु॒जे।वयः॑।न।पित्र्य॑म्।सहः॑॥  
तान्।व॒न्द॒स्व॒।म॒रुतः॑।तान्।उप॑।स्तु॒हि॒।तेषा॑म्।हि।धुनी॑नाम्।अ॒राणा॑म्।न।च॒र॒मः।तत्।ए॒षा॒म्।दा॒ना।म॒ह्ना।तत्।ए॒षा॒म्॥  
सु॒ऽभगः॑।सः।वः॒।ऊ॒तिषु॑।आस॑।पूर्वा॑सु।म॒रु॒तः॒।विऽउ॑ष्टिषु।यः।वा॒।नू॒नम्।उ॒त।अस॑ति॥  
यस्य॑।वा॒।यू॒यम्।प्रति॑।वा॒जिनः॑।न॒रः॒।आ।ह॒व्या।वी॒तये॑।ग॒थ।अ॒भि।सः।द्यु॒म्नैः।उ॒त।वाज॑सातिऽभिः।सु॒म्ना।वः॒।धू॒त॒यः॒।न॒श॒त्॥  
यथा॑।रु॒द्रस्य॑।सू॒नवः॑।दि॒वः।वश॑न्ति।असु॑रस्य।वे॒धसः॑।युवा॑नः।तथा॑।इत्।अ॒स॒त्॥  
ये।च॒।अर्ह॑न्ति।म॒रुतः॑।सु॒ऽदान॑वः।स्मत्।मी॒ळ्हुषः॑।चर॑न्ति।ये।अतः॑।चि॒त्।आ।नः॒।उप॑।वस्य॑सा।हृ॒दा।युवा॑नः।आ।व॒वृ॒ध्व॒म्॥  
यूनः॑।ऊँ॒ इति॑।सु।नवि॑ष्ठया।वृष्णः॑।पा॒व॒कान्।अ॒भि।सो॒भ॒रे॒।गि॒रा।गाय॑।गाःऽइ॑व।चर्कृ॑षत्॥  
स॒हाः।ये।सन्ति॑।मु॒ष्टि॒हाऽइ॑व।हव्यः॑।विश्वा॑सु।पृ॒त्ऽसु।होतृ॑षु।वृष्णः॑।च॒न्द्रान्।न।सु॒श्रवः॑ऽतमान्।गि॒रा।वन्द॑स्व।म॒रुतः॑।अह॑॥  
गावः॑।चि॒त्।घ॒।स॒ऽम॒न्य॒वः॒।स॒ऽजा॒त्ये॑न।म॒रु॒तः॒।सऽब॑न्धवः।रि॒ह॒ते।क॒कुभः॑।मि॒थः॥  
मर्तः॑।चि॒त्।वः॒।नृ॒त॒वः॒।रु॒क्म॒ऽव॒क्ष॒सः॒।उप॑।भ्रा॒तृ॒ऽत्वम्।आ।अ॒य॒ति॒।अधि॑।नः॒।गा॒त॒।म॒रु॒तः॒।सदा॑।हि।वः॒।आ॒पि॒ऽत्वम्।अस्ति॑।निऽध्रु॑वि॥  
मरु॑तः।मारु॑तस्य।नः॒।आ।भे॒ष॒जस्य॑।व॒ह॒त॒।सु॒ऽदा॒न॒वः॒।यू॒यम्।स॒खा॒यः॒।स॒प्त॒यः॒॥  
याभिः॑।सिन्धु॑म्।अव॑थ।याभिः॑।तूर्व॑थ।याभिः॑।द॒श॒स्यथ॑।क्रिवि॑म्।मयः॑।नः॒।भू॒त॒।ऊ॒तिऽभिः॑।म॒यः॒ऽभु॒वः॒।शि॒वाभिः॑।अ॒स॒च॒ऽद्वि॒षः॒॥  
यत्।सिन्धौ॑।यत्।असि॑क्न्याम्।यत्।स॒मु॒द्रेषु॑।म॒रु॒तः॒।सु॒ऽब॒र्हि॒षः॒।यत्।पर्व॑तेषु।भे॒ष॒जम्॥  
विश्व॑म्।पश्य॑न्तः।वि॒भृ॒थ॒।त॒नूषु॑।आ।तेन॑।नः॒।अधि॑।वो॒च॒त॒।क्ष॒मा।रपः॑।म॒रु॒तः॒।आतु॑रस्य।नः॒।इष्क॑र्त।विऽह्रु॑तम्।पुन॒रिति॑॥  
