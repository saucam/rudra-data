

  
दे॒वाना॑म्।इत्।अवः॑।म॒हत्।तत्।आ।वृ॒णी॒म॒हे॒।व॒यम्।वृष्णा॑म्।अ॒स्मभ्य॑म्।ऊ॒तये॑॥  
ते।नः॒।स॒न्तु॒।युजः॑।सदा॑।वरु॑णः।मि॒त्रः।अ॒र्य॒मा।वृ॒धासः॑।च॒।प्रऽचे॑तसः॥  
अति॑।नः॒।वि॒ष्पि॒ता।पु॒रु।नौ॒भिः।अ॒पः।न।प॒र्ष॒थ॒।यू॒यम्।ऋ॒तस्य॑।र॒थ्य्शः॒॥  
वा॒मम्।नः॒।अ॒स्तु॒।अ॒र्य॒म॒न्।वा॒मम्।व॒रु॒ण॒।शंस्य॑म्।वा॒मम्।हि।आ॒ऽवृ॒णी॒महे॑॥  
वा॒मस्य॑।हि।प्र॒ऽचे॒त॒सः॒।ईशा॑नासः।रि॒शा॒द॒सः॒।न।ई॒म्।आ॒दि॒त्याः॒।अ॒घस्य॑ यत्॥  
व॒यम्।इत्।वः॒।सु॒ऽदा॒न॒वः॒।क्षि॒यन्तः॑।यान्तः॑।अध्व॑न्।आ।देवाः॑।वृ॒धाय॑।हू॒म॒हे॒॥  
अधि॑।नः॒।इ॒न्द्र॒।ए॒षा॒म्।विष्णो॒ इति॑।स॒ऽजा॒त्या॑नाम्।इ॒त।मरु॑तः।अश्वि॑ना॥  
प्र।भ्रा॒तृ॒त्ऽवम्।सु॒ऽदा॒न॒वः॒।अध॑।द्वि॒ता।स॒मा॒न्या।मा॒तुः।गर्भे॑।भ॒रा॒म॒हे॒॥  
यू॒यम्।हि।स्थ।सु॒ऽदा॒न॒वः॒।इन्द्र॑ऽज्येष्ठाः।अ॒भिऽद्य॑वः।अध॑।चि॒त्।वः॒।उ॒त।ब्रु॒वे॒॥  
