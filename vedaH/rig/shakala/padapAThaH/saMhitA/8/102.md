

  
त्वम्।अ॒ग्ने॒।बृ॒हत्।वयः॑।दधा॑सि।दे॒व॒।दा॒शुषे॑।क॒विः।गृ॒हऽप॑तिः।युवा॑॥  
सः।नः॒।ईळा॑नया।स॒ह।दे॒वान्।अ॒ग्ने॒।दु॒व॒स्युवा॑।चि॒कित्।वि॒भा॒नो॒ इति॑ विऽभानो।आ।व॒ह॒॥  
त्वया॑।ह॒।स्वि॒त्।यु॒जा।व॒यम्।चोदि॑ष्ठेन।य॒वि॒ष्ठ्य॒।अ॒भि।स्मः॒।वाज॑ऽसातये॥  
औ॒र्व॒भृ॒गु॒ऽवत्।शुचि॑म्।अ॒प्न॒वा॒न॒ऽवत्।आ।हु॒वे॒।अ॒ग्निम्।स॒मु॒द्रऽवा॑ससम्॥  
हु॒वे।वात॑ऽस्वनम्।क॒विम्।प॒र्जन्य॑ऽक्रन्द्यम्।सहः॑।अ॒ग्निम्।स॒मु॒द्रऽवा॑ससम्॥  
आ।स॒वम्।स॒वि॒तुः।य॒था॒।भग॑स्यऽइव।भु॒जिम्।हु॒वे॒।अ॒ग्निम्।स॒मु॒द्रऽवा॑ससम्॥  
अ॒ग्निम्।वः॒।वृ॒धन्त॑म्।अ॒ध्व॒राणा॑म्।पु॒रु॒ऽतम॑म्।अच्छ॑।नप्त्रे॑।सह॑स्वते॥  
अ॒यम्।यथा॑।नः॒।आ॒ऽभुव॑त्।त्वष्टा॑।रू॒पाऽइ॑व।तक्ष्या॑।अ॒स्य।क्रत्वा॑।यश॑स्वतः॥  
अ॒यम्।विश्वाः॑।अ॒भि।श्रियः॑।अ॒ग्निः।दे॒वेषु॑।प॒त्य॒ते॒।आ।वाजैः॑।उप॑।नः॒।ग॒म॒त्॥  
विश्वे॑षाम्।इ॒ह।स्तु॒हि॒।होतॄ॑णाम्।य॒शःऽत॑मम्।अ॒ग्निम्।य॒ज्ञेषु॑।पू॒र्व्यम्॥  
शी॒रम्।पा॒व॒कऽशो॑चिषम्।ज्येष्ठः॑।यः।दमे॑षु।आ।दी॒दाय॑।दी॒र्घ॒श्रुत्ऽत॑मः॥  
तम्।अर्व॑न्तम्।न।सा॒न॒सिम्।गृ॒णी॒हि।वि॒प्र॒।शु॒ष्मिण॑म्।मि॒त्रम्।न।या॒त॒यत्ऽज॑नम्॥  
उप॑।त्वा॒।जा॒मयः॑।गिरः॑।देदि॑शतीः।ह॒विः॒ऽकृतः॑।वा॒योः।अनी॑के।अ॒स्थि॒र॒न्॥  
यस्य॑।त्रि॒ऽधातु॑।अवृ॑तम्।ब॒र्हिः।त॒स्थौ।अस॑म्ऽदिनम्।आपः॑।चि॒त्।नि।द॒ध॒।प॒दम्॥  
प॒दम्।दे॒वस्य॑।मी॒ळ्हुषः॑।अना॑धृष्टाभिः।ऊ॒तिऽभिः॑।भ॒द्रा।सूर्यः॑ऽइव।उ॒प॒ऽदृक्॥  
अग्ने॑।घृ॒तस्य॑।धी॒तिऽभिः॑।ते॒पा॒नः।दे॒व॒।शो॒चिषा॑।आ।दे॒वान्।व॒क्षि॒।यक्षि॑।च॒॥  
तम्।त्वा॒।अ॒ज॒न॒न्त॒।मा॒तरः॑।क॒विम्।दे॒वासः॑।अ॒ङ्गि॒रः॒।ह॒व्य॒ऽवाह॑म्।अम॑र्त्यम्॥  
प्रऽचे॑तसम्।त्वा॒।क॒वे॒।अग्ने॑।दू॒तम्।वरे॑ण्यम्।ह॒व्य॒ऽवाह॑म्।नि।से॒दि॒रे॒॥  
न॒हि।मे॒।अस्ति॑।अघ्न्या॑।न।स्वऽधि॑तिः।वन॑न्ऽवति।अथ॑।ए॒ता॒दृक्।भ॒रा॒मि॒।ते॒॥  
यत्।अ॒ग्ने॒।कानि॑।कानि॑।चि॒त्।आ।ते॒।दारू॑णि।द॒ध्मसि॑।ता।जु॒ष॒स्व॒।य॒वि॒ष्ठ्य॒॥  
यत्।अत्ति॑।उ॒प॒ऽजिह्वि॑का।यत्।व॒म्रः।अ॒ति॒ऽसर्प॑ति।सर्व॑म्।तत्।अ॒स्तु॒।ते॒।घृ॒तम्॥  
अ॒ग्निम्।इन्धा॑नः।मन॑सा।धिय॑म्।स॒चे॒त॒।मर्त्यः॑।अ॒ग्निम्।ई॒धे॒।वि॒वस्व॑ऽभिः॥  
