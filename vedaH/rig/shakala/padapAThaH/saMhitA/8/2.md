

  
इ॒दम्।व॒सो॒ इति॑।सु॒तम्।अन्धः॑।पिब॑।सुऽपू॑र्णम्।उ॒दर॑म्।अना॑भयिन्।र॒रि॒म।ते॒॥  
नृऽभिः॑।धू॒तः।सु॒तः।अश्नैः॑।अव्यः॑।वारैः॑।परि॑ऽपूतः।अश्वः॑।न।नि॒क्तः।न॒दीषु॑॥  
तम्।ते॒।यव॑म्।यथा॑।गोभिः॑।स्वा॒दुम्।अ॒क॒र्म॒।श्री॒णन्तः॑।इन्द्र॑।त्वा॒।अ॒स्मिन्।स॒ध॒ऽमादे॑॥  
इन्द्र॑।इत्।सो॒म॒ऽपाः।एकः॑।इन्द्रः॑।सु॒त॒ऽपाः।वि॒श्वऽआ॑युः।अ॒न्तः।दे॒वान्।मर्त्या॑न्।च॒॥  
न।यम्।शु॒क्रः।न।दुःऽआ॑शीः।न।तृ॒प्राः।उ॒रु॒ऽव्यच॑सम्।अ॒प॒ऽस्पृ॒ण्व॒ते।सु॒ऽहार्द॑म्॥  
गोभिः॑।यत्।ई॒म्।अ॒न्ये।अ॒स्मत्।मृ॒गम्।न।व्राः।मृ॒गय॑न्ते।अ॒भि॒ऽत्सर॑न्ति।धे॒नुऽभिः॑॥  
त्रयः॑।इन्द्र॑स्य।सोमाः॑।सु॒तासः॑।स॒न्तु॒।दे॒वस्य॑।स्वे।क्षये॑।सु॒त॒ऽपाव्नः॑॥  
त्रयः॑।कोशा॑सः।श्चो॒त॒न्ति॒।ति॒स्रः।च॒म्वः॑।सुऽपू॑र्णाः।स॒मा॒ने।अधि॑।भार्म॑न्॥  
शुचिः॑।अ॒सि॒।पु॒रु॒निः॒ऽस्थाः।क्षी॒रैः।म॒ध्य॒तः।आऽशी॑र्तः।द॒ध्ना।मन्दि॑ष्ठः।शूर॑स्य॥  
इ॒मे।ते॒।इ॒न्द्र॒।सोमाः॑।ती॒व्राः।अ॒स्मे इति॑।सु॒तासः॑।शु॒क्राः।आ॒ऽशिर॑म्।या॒च॒न्ते॒॥  
तान्।आ॒ऽशिर॑म्।पु॒रो॒ळाश॑म्।इन्द्र॑।इ॒मम्।सोम॑म्।श्री॒णी॒हि॒।रे॒वन्त॑म्।हि।त्वा॒।शृ॒णोमि॑॥  
हृ॒त्ऽसु।पी॒तासः॑।यु॒ध्य॒न्ते॒।दुः॒ऽमदा॑सः।न।सुरा॑याम्।ऊधः॑।न।न॒ग्नाः।ज॒र॒न्ते॒॥  
रे॒वान्।इत्।रे॒वतः॑।स्तो॒ता।स्यात्।त्वाऽव॑तः।म॒घोनः॑।प्र।इत्।ऊँ॒ इति॑।ह॒रि॒ऽवः॒।श्रु॒तस्य॑॥  
उ॒क्थम्।च॒न।श॒स्यमा॑नम्।अगोः॑।अ॒रिः।आ।चि॒के॒त॒।न।गा॒य॒त्रम्।गी॒यमा॑नम्॥  
मा।नः॒।इ॒न्द्र॒।पी॒य॒त्नवे॑।मा।शर्ध॑ते।परा॑।दाः॒।शिक्षा॑।श॒ची॒ऽवः॒।शची॑भिः॥  
व॒यम्।ऊँ॒ इति॑।त्वा।त॒तित्ऽअ॑र्थाः।इन्द्र॑।त्वा॒ऽयन्तः॑।सखा॑यः।कण्वाः॑।उ॒क्थेभिः॑।ज॒र॒न्ते॒॥  
न।घ॒।ई॒म्।अ॒न्यत्।आ।प॒प॒न॒।वज्रि॑न्।अ॒पसः॑।नवि॑ष्टौ।तव॑।इत्।ऊँ॒ इति॑।स्तोम॑म्।चि॒के॒त॒॥  
इ॒च्छन्ति॑।दे॒वाः।सु॒न्वन्त॑म्।न।स्वप्ना॑य।स्पृ॒ह॒य॒न्ति॒।यन्ति॑।प्र॒ऽमाद॑म्।अत॑न्द्राः॥  
ओ इति॑।सु।प्र।या॒हि॒।वाजे॑भिः।मा।हृ॒णी॒थाः॒।अ॒भि।अ॒स्मान्।म॒हान्ऽइ॑व।युव॑ऽजानिः॥  
मो इति॑।सु।अ॒द्य।दुः॒ऽहना॑वान्।सा॒यम्।क॒र॒त्।आ॒रे।अ॒स्मत्।अ॒श्री॒रःऽइ॑व।जामा॑ता॥  
वि॒द्म।हि।अ॒स्य॒।वी॒रस्य॑।भू॒रि॒ऽदावा॑रीम्।सु॒ऽम॒तिम्।त्रि॒षु।जा॒तस्य॑।मनां॑सि॥  
आ।तु।सि॒ञ्च॒।कण्व॑ऽमन्तम्।न।घ॒।वि॒द्म॒।श॒व॒सा॒नात्।य॒शःऽत॑रम्।श॒तम्ऽऊ॑तेः॥  
ज्येष्ठे॑न।सो॒तः॒।इन्द्रा॑य।सोम॑म्।वी॒राय॑।श॒क्राय॑।भर॑।पिब॑त्।नर्या॑य॥  
यः।वेदि॑ष्ठः।अ॒व्य॒थिषु॑।अश्व॑ऽवन्तम्।ज॒रि॒तृऽभ्यः॑।वाज॑म्।स्तो॒तृऽभ्यः॑।गोऽम॑न्तम्॥  
पन्य॑म्ऽपन्यम्।इत्।सो॒ता॒रः॒।आ।धा॒व॒त॒।मद्या॑य।सोम॑म्।वी॒राय॑।शूरा॑य॥  
पाता॑।वृ॒त्र॒ऽहा।सु॒तम्।आ।घ॒।ग॒म॒त्।न।आ॒रे।अ॒स्मत्।नि।य॒म॒ते॒।श॒तम्ऽऊ॑तिः॥  
आ।इ॒ह।हरी॒ इति॑।ब्र॒ह्म॒ऽयुजा॑।श॒ग्मा।व॒क्ष॒तः॒।सखा॑यम्।गीः॒ऽभिः।श्रु॒तम्।गिर्व॑णसम्॥  
स्वा॒दवः॑।सोमाः॑।आ।या॒हि॒।श्री॒ताः।सोमाः॑।आ।या॒हि॒।शिप्रि॑न्।ऋषि॑ऽवः।शची॑ऽवः।न।अ॒यम्।अच्छ॑।स॒ध॒ऽमाद॑म्॥  
स्तुतः॑।च॒।याः।त्वा॒।वर्ध॑न्ति।म॒हे।राध॑से।नृ॒म्णाय॑।इन्द्र॑।का॒रिण॑म्।वृ॒धन्तः॑॥  
गिरः॑।च॒।याः।ते॒।गि॒र्वा॒हः॒।उ॒क्था।च॒।तुभ्य॑म्।तानि॑।स॒त्रा।द॒धि॒रे।शवां॑सि॥  
ए॒व।इत्।ए॒षः।तु॒वि॒ऽकू॒र्मिः।वाजा॑न्।एकः॑।वज्र॑ऽहस्तः।स॒नात्।अमृ॑क्तः।द॒य॒ते॒॥  
हन्त॑।वृ॒त्रम्।दक्षि॑णेन।इन्द्रः॑।पु॒रु।पु॒रु॒ऽहू॒तः।म॒हान्।म॒हीभिः॑।शची॑भिः॥  
यस्मि॑न्।विश्वाः॑।च॒र्ष॒णयः॑।उ॒त।च्यौ॒त्ना।ज्रयां॑सि।च॒।अनु॑।घ॒।इत्।म॒न्दी।म॒घोनः॑॥  
ए॒षः।ए॒तानि॑।च॒का॒र॒।इन्द्रः॑।विश्वा॑।यः।अति॑।शृ॒ण्वे।वा॒ज॒ऽदावा॑।म॒घोना॑म्॥  
प्रऽभ॑र्ता।रथ॑म्।ग॒व्यन्त॑म्।अ॒पा॒कात्।चि॒त्।यम्।अव॑ति।इ॒नः।वसु॑।सः।हि।वोळ्हा॑॥  
सनि॑ता।विप्रः॑।अर्व॑त्ऽभिः।हन्ता॑।वृ॒त्रम्।नृऽभिः॑।शूरः॑।स॒त्यः।अ॒वि॒ता।वि॒धन्त॑म्॥  
यज॑ध्व।ए॒न॒म्।प्रि॒य॒ऽमे॒धाः॒।इन्द्र॑म्।स॒त्राचा॑।मन॑सा।यः।भूत्।सोमैः॑।स॒त्यऽम॑द्वा॥  
गा॒थऽश्र॑वसम्।सत्ऽप॑तिम् श्रवः॑ऽकामम्।पु॒रु॒ऽत्मान॑म्।कण्वा॑सः।गा॒त।वा॒जिन॑म्॥  
यः।ऋ॒ते।चि॒त्।गाः।प॒देभ्यः॑।दात्।सखा॑।नृऽभ्यः॑।शची॑ऽवान्।ये।अ॒स्मि॒न्।काम॑म्।अश्रि॑यन्॥  
इ॒त्था।धीऽव॑न्तम्।अ॒द्रि॒ऽवः॒।का॒ण्वम्।मेध्य॑ऽअतिथिम्।मे॒षः।भू॒तः।अ॒भि।यन्।अयः॑॥  
शिक्ष॑।वि॒भि॒न्दो॒ इति॑ विऽभिन्दो।अ॒स्मै॒।च॒त्वारि॑।अ॒युता॑।दद॑त्।अ॒ष्ट।प॒रः।स॒हस्रा॑॥  
उ॒त।सु।त्ये इति॑।प॒यः॒ऽवृधा॑।मा॒की इति॑।रण॑स्य।न॒प्त्या॑।ज॒नि॒ऽत्व॒नाय॑।म॒म॒हे॒॥  
