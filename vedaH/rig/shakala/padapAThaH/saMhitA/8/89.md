

  
बृ॒हत्।इन्द्रा॑य।गा॒य॒त॒।मरु॑तः।वृ॒त्र॒हम्ऽत॑मम्।येन॑।ज्योतिः॑।अज॑नयन्।ऋ॒त॒ऽवृधः॑।दे॒वम्।दे॒वाय॑।जागृ॑वि॥  
अप॑।अ॒ध॒म॒त्।अ॒भिऽश॑स्तीः।अ॒श॒स्ति॒ऽहा।अथ॑।इन्द्रः॑।द्यु॒म्नी।आ।अ॒भ॒व॒त्।दे॒वाः।ते॒।इ॒न्द्र॒।स॒ख्याय॑।ये॒मि॒रे॒।बृह॑द्भानो॒ इति॒ बृह॑त्ऽभानो।मरु॑त्ऽगण॥  
प्र।वः॒।इन्द्रा॑य।बृ॒ह॒ते।मरु॑तः।ब्रह्म॑।अ॒र्च॒त॒।वृ॒त्रम्।ह॒न॒ति॒।वृ॒त्र॒ऽहा।श॒तऽक्र॑तुः।वज्रे॑ण।श॒तऽप॑र्वणा॥  
अ॒भि।प्र।भ॒र॒।धृ॒ष॒ता।धृ॒ष॒त्ऽम॒नः॒।श्रवः॑।चि॒त्।ते॒।अ॒स॒त्।बृ॒हत्।अर्ष॑न्तु।आपः॑।जव॑सा।वि।मा॒तरः॑।हनः॑।वृ॒त्रम्।जय॑।स्वः॑॥  
यत्।जाय॑थ।अ॒पू॒र्व्य॒।मघ॑ऽवन्।वृ॒त्र॒ऽहत्या॑य।तत्।पृ॒थि॒वीम्।अ॒प्र॒थ॒यः॒।तत्।अ॒स्त॒भ्नाः॒।उ॒त।द्याम्॥  
तत्।ते॒।य॒ज्ञः।अ॒जा॒य॒त॒।तत्।अ॒र्कः।उ॒त।हस्कृ॑तिः।तत्।विश्व॑म्।अ॒भि॒ऽभूः।अ॒सि॒।यत्।जा॒तम्।यत्।च॒।जन्त्व॑म्॥  
आ॒मासु॑।प॒क्वम्।ऐर॑यः।आ।सूर्य॑म्।रो॒ह॒यः॒।दि॒वि।घ॒र्मम्।न।साम॑न्।त॒प॒त॒।सु॒वृ॒क्तिऽभिः॑।जुष्ट॑म्।गिर्व॑णसे।बृ॒हत्॥  
