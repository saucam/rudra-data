

  
प्र।स॒म्ऽराज॑म्।च॒र्ष॒णी॒नाम्।इन्द्र॑म्।स्तोता॑।नव्य॑म्।गीः॒ऽभिः।नर॑म्।नृ॒ऽसाह॑म्।मंहि॑ष्ठम्॥  
यस्मि॑न्।उ॒क्थानि॑।रण्य॑न्ति।विश्वा॑नि।च॒।श्र॒व॒स्या॑।अ॒पाम्।अवः॑।न।स॒मु॒द्रे॥  
तम्।सु॒ऽस्तु॒त्या।वि॒वा॒से॒।ज्ये॒ष्ठ॒ऽराज॑म्।भरे॑।कृ॒त्नुम्।म॒हः।वा॒जिन॑म्।स॒निऽभ्यः॑॥  
यस्य॑।अनू॑नाः।ग॒भी॒राः।मदाः॑।उ॒रवः॑।तरु॑त्राः।ह॒र्षु॒ऽमन्तः॑।शूर॑ऽसातौ॥  
तम्।इत्।धने॑षु।हि॒तेषु॑।अ॒धि॒ऽवा॒काय॑।ह॒व॒न्ते॒।येषा॑म्।इन्द्रः॑।ते॒।ज॒य॒न्ति॒॥  
तम्।इत्।च्यौ॒त्नैः।आर्य॑न्ति।तम्।कृ॒तेभिः॑।च॒र्ष॒णयः॑।ए॒षः।इन्द्रः॑।व॒रि॒वः॒ऽकृत्॥  
इन्द्रः॑।ब्र॒ह्मा।इन्द्रः॑।ऋषिः॑।इन्द्रः॑।पु॒रु।पु॒रु॒ऽहू॒तः।म॒हान्।म॒हीभिः॑।शची॑भिः॥  
सः।स्तोम्यः॑।सः।हव्यः॑।स॒त्यः।सत्वा॑।तु॒वि॒ऽकू॒र्मिः।एकः॑।चि॒त्।सन्।अ॒भिऽभू॑तिः॥  
तम्।अ॒र्केभिः॑।तम्।साम॑ऽभिः।तम्।गा॒य॒त्रैः।च॒र्ष॒णयः॑।इन्द्र॑म्।व॒र्ध॒न्ति॒।क्षि॒तयः॑॥  
प्र॒ऽने॒तार॑म्।वस्यः॑।अच्छ॑।कर्ता॑रम्।ज्योतिः॑।स॒मत्ऽसु॑।स॒स॒ह्वांस॑म्।यु॒धा।अ॒मित्रा॑न्॥  
सः।नः॒।पप्रिः॑।पा॒र॒या॒ति॒।स्व॒स्ति।ना॒वा।पु॒रु॒ऽहू॒तः।इन्द्रः॑।विश्वा॑।अति॑।द्विषः॑॥  
सः।त्वम्।नः॒।इ॒न्द्र॒।वाजे॑भिः।द॒श॒स्य।च॒।गा॒तु॒ऽय।च॒।अच्छ॑।च॒।नः॒।सु॒म्नम्।ने॒षि॒॥  
