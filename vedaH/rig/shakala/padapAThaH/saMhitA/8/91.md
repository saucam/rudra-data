

  
क॒न्या॑।वाः।आ॒व॒ऽय॒ती।सोम॑म्।अपि॑।स्रु॒ता।अ॒वि॒द॒त्।अस्त॑म्।भर॑न्ती।अ॒ब्र॒वी॒त्।इन्द्रा॑य।सु॒न॒वै॒।त्वा॒।श॒क्राय॑।सु॒न॒वै॒।त्वा॒॥  
अ॒सौ।यः।एषि॑।वी॒र॒कः।गृ॒हम्ऽगृ॑हम्।वि॒ऽचाक॑शत्।इ॒मम्।जम्भ॑ऽसुतम्।पि॒ब॒।धा॒नाऽव॑न्तम्।क॒र॒म्भिण॑म्।अ॒पू॒पऽव॑न्तम्।उ॒क्थिन॑म्॥  
आ।च॒न।त्वा॒।चि॒कि॒त्सा॒मः॒।अधि॑।च॒न।त्वा॒।न।इ॒म॒सि॒।शनैः॑ऽइव।श॒न॒कैःऽइ॑व।इन्द्रा॑य।इ॒न्दो॒ इति॑।परि॑।स्र॒व॒॥  
कु॒वित्।शक॑त्।कु॒वित्।कर॑त्।कु॒वित्।नः॒।वस्य॑सः।कर॑त्।कु॒वित्।प॒ति॒ऽद्विषः॑।य॒तीः।इन्द्रे॑ण।स॒म्ऽगमा॑महै॥  
इ॒मानि॑।त्रीणि॑।वि॒ष्टपा॑।तानि॑।इ॒न्द्र॒।वि।रो॒ह॒य॒।शिरः॑।त॒तस्य॑।उ॒र्वरा॑म्।आत्।इ॒दम्।मे॒।उप॑।उ॒दरे॑॥  
अ॒सौ।च॒।या।नः॒।उ॒र्वरा॑।आत्।इ॒माम्।त॒न्व॑म्।मम॑।अथो॒ इति॑।त॒तस्य॑।यत्।शिरः॑।सर्वा॑।ता।रो॒म॒शा।कृ॒धि॒॥  
खे।रथ॑स्य।खे।अन॑सः।खे।यु॒गस्य॑।श॒त॒क्र॒तो॒ इति॑ शतऽक्रतो।अ॒पा॒लाम्।इ॒न्द्र॒।त्रिः।पू॒त्वी।अकृ॑णोः।सूर्य॑ऽत्वचम्॥  
