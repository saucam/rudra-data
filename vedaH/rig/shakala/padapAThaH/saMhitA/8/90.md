

  
आ।नः॒।विश्वा॑सु।हव्यः॑।इन्द्रः॑।स॒मत्ऽसु॑।भू॒ष॒तु॒।उप॑।ब्रह्मा॑णि।सव॑नानि।वृ॒त्र॒ऽहा।प॒र॒म॒ऽज्याः।ऋची॑षमः॥  
त्वम्।दा॒ता।प्र॒थ॒मः।राध॑साम्।अ॒सि॒।असि॑।स॒त्यः।ई॒शा॒न॒ऽकृत्।तु॒वि॒ऽद्यु॒म्नस्य॑।युज्या॑।आ।वृ॒णी॒म॒हे॒।पु॒त्रस्य॑।शव॑सः।म॒हः॥  
ब्रह्म॑।ते॒।इ॒न्द्र॒।गि॒र्व॒णः॒।क्रि॒यन्ते॑।अन॑तिद्भुता।इ॒मा।जु॒ष॒स्व॒।ह॒रि॒ऽअ॒श्व॒।योज॑ना।इन्द्र॑।या।ते॒।अम॑न्महि॥  
त्वम्।हि।स॒त्यः।म॒घ॒ऽव॒न्।अना॑नतः।वृ॒त्रा।भूरि॑।नि॒ऽऋ॒ञ्जसे॑।सः।त्वम्।श॒वि॒ष्ठ॒।व॒ज्र॒ऽह॒स्त॒।दा॒शुषे॑।अ॒र्वाञ्च॑म्।र॒यिम्।आ।कृ॒धि॒॥  
त्वम्।इ॒न्द्र॒।य॒शाः।अ॒सि॒।ऋ॒जी॒षी।श॒व॒सः॒।प॒ते॒।त्वम्।वृ॒त्राणि॑।हं॒सि॒।अ॒प्र॒तीनि॑।एकः॑।इत्।अनु॑त्ता।च॒र्ष॒णि॒ऽधृता॑॥  
तम्।ऊँ॒ इति॑।त्वा॒।नू॒नम्।अ॒सु॒र॒।प्रऽचे॑तसम्।राधः॑।भा॒गम्ऽइ॑व।ई॒म॒हे॒।म॒हीऽइ॑व।कृत्तिः॑।श॒र॒णा।ते॒।इ॒न्द्र॒।प्र।ते॒।सु॒म्ना।नः॒।अ॒श्न॒व॒त्॥  
