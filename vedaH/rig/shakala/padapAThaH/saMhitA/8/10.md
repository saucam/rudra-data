

  
यत्।स्थः।दी॒र्घऽप्र॑सद्मनि।यत्।वा॒।अ॒दः।रो॒च॒ने।दि॒वः।यत्।वा॒।स॒मु॒द्रे।अधि॑।आऽकृ॑ते।गृ॒हे।अतः॑।आ।या॒त॒म्।अ॒श्वि॒ना॒॥  
यत्।वा॒।य॒ज्ञम्।मन॑वे।स॒म्ऽमि॒मि॒क्षथुः॑।ए॒व।इत्।का॒ण्वस्य॑।बो॒ध॒त॒म्।बृह॒स्पति॑म्।विश्वा॑न्।दे॒वान्।अ॒हम्।हु॒वे॒।इन्द्रा॒विष्णू॒ इति॑।अ॒श्विनौ॑।आ॒शु॒ऽहेष॑सा॥  
त्या।नु।अ॒श्विना॑।हु॒वे॒।सु॒ऽदंस॑सा।गृ॒भे।कृ॒ता।ययोः॑।अस्ति॑।प्र।नः॒।स॒ख्यम्।दे॒वेषु।अधि॑।आप्य॑म्॥  
ययोः॑।अधि॑।प्र।य॒ज्ञाः।अ॒सू॒रे।सन्ति॑।सू॒रयः॑।ता।य॒ज्ञस्य॑।अ॒ध्व॒रस्य॑।प्रऽचे॑तसा।स्व॒धाभिः॑।या।पिब॑तः।सो॒म्यम्।मधु॑॥  
यत्।अ॒द्य।अ॒श्वि॒नौ॒।अपा॑क्।यत्।प्राक्।स्थः।वा॒जि॒नी॒व॒सू॒ इति॑ वाजिनीऽवसू।यत्।द्रु॒ह्यवि॑।अन॑वि।तु॒र्वशे॑।यदौ॑।हु॒वे।वा॒म्।अथ॑।मा॒।आ।ग॒त॒म्॥  
यत्।अ॒न्तरि॑क्षे।पत॑थः।पु॒रु॒ऽभु॒जा॒।यत्।वा॒।इ॒मे इति॑।रोद॑सी॒ इति॑।अनु॑।यत्।वा॒।स्व॒धाभिः॑।अ॒धि॒ऽतिष्ठ॑थः।रथ॑म्।अतः॑।आ।या॒त॒म्।अ॒श्वि॒ना॒॥  
