

  
उत्।ई॒रा॒था॒म्।ऋ॒त॒ऽय॒ते।यु॒ञ्जाथा॑म्।अ॒श्वि॒ना॒।रथ॑म्।अन्ति॑।सत्।भू॒तु॒।वा॒म्।अवः॑॥  
नि॒मिषः॑।चि॒त्।जवी॑यसा।रथे॑न।आ।या॒त॒म्।अ॒श्वि॒ना॒।अन्ति॑।सत्।भू॒तु॒।वा॒म्।अवः॑॥  
उप॑।स्तृ॒णी॒त॒म्।अत्र॑ये।हि॒मेन॑।घ॒र्मम्।अ॒श्वि॒ना॒।अन्ति॑।सत्।भू॒तु॒।वा॒म्।अवः॑॥  
कुह॑।स्थः॒।कुह॑।ज॒ग्म॒थुः॒।कुह॑।श्ये॒नाऽइ॑व।पे॒त॒थुः॒।अन्ति॑।सत्।भू॒तु॒।वा॒म्।अवः॑॥  
यत्।अ॒द्य।कर्हि॑।कर्हि॑।चि॒त्।शु॒श्रू॒यात॑म्।इ॒मम्।हव॑म्।अन्ति॑।सत्।भू॒तु॒।वा॒म्।अवः॑॥  
अ॒श्विना॑।या॒म॒ऽहूत॑मा।नेदि॑ष्ठम्।या॒मि॒।आप्य॑म्।अन्ति॑।सत्।भू॒तु॒।वा॒म्।अवः॑॥  
अव॑न्तम्।अत्र॑ये।गृ॒हम्।कृ॒णु॒तम्।यु॒वम्।अ॒श्वि॒ना॒।अन्ति॑।सत्।भू॒तु॒।वा॒म्।अवः॑॥  
वरे॑थे।अ॒ग्निम्।आ॒ऽतपः॑।वद॑ते।व॒ल्गु।अत्र॑ये।अन्ति॑।सत्।भू॒तु॒।वा॒म्।अवः॑॥  
प्र।स॒प्तऽव॑ध्रिः।आ॒ऽशसा॑।धारा॑म्।अ॒ग्नेः।अ॒शा॒य॒त॒।अन्ति॑।सत्।भू॒तु॒।वा॒म्।अवः॑॥  
इ॒ह।आ।ग॒त॒म्।वृ॒ष॒ण्ऽव॒सू॒ इति॑ वृषण्ऽवसू।शृ॒णु॒तम्।मे॒।इ॒मम्।हव॑म्।अन्ति॑।सत्।भू॒तु॒।वा॒म्।अवः॑॥  
किम्।इ॒दम्।वा॒म्।पु॒रा॒ण॒ऽवत्।जर॑तोःऽइव।श॒स्य॒ते॒।अन्ति॑।सत्।भू॒तु॒।वा॒म्।अवः॑॥  
स॒मा॒नम्।वा॒म्।स॒ऽजा॒त्य॑म्।स॒मा॒नः।बन्धुः॑।अ॒श्वि॒ना॒।अन्ति॑।सत्।भू॒तु॒।वा॒म्।अवः॑॥  
यः।वा॒म्।रजां॑सि।अ॒श्वि॒ना॒।रथः॑।वि॒ऽयाति॑।रोद॑सी॒ इति॑।अन्ति॑।सत्।भू॒तु॒।वा॒म्।अवः॑॥  
आ।नः॒।गव्ये॑भिः।अश्व्यैः॑।स॒हस्रैः॑।उप॑।ग॒च्छ॒त॒म्।अन्ति॑।सत्।भू॒तु॒।वा॒म्।अवः॑॥  
मा।नः॒।गव्ये॑भिः।अश्व्यैः॑।स॒हस्रे॑भिः।अति॑।ख्य॒त॒म्।अन्ति॑।सत्।भू॒तु॒।वा॒म्।अवः॑॥  
अ॒रु॒णऽप्सुः॑।उ॒षाः।अ॒भू॒त्।अकः॑।ज्योतिः॑।ऋ॒तऽव॑री।अन्ति॑।सत्।भू॒तु॒।वा॒म्।अवः॑॥  
अ॒श्विना॑।सु।वि॒ऽचाक॑शत्।वृ॒क्षम्।प॒र॒शु॒मान्ऽइ॑व।अन्ति॑।सत्।भू॒तु॒।वा॒म्।अवः॑॥  
पुर॑म्।न।धृ॒ष्णो॒ इति॑।आ।रु॒ज॒।कृ॒ष्णया॑।बा॒धि॒तः।वि॒शा।अन्ति॑।सत्।भू॒तु॒।वा॒म्।अवः॑॥  
