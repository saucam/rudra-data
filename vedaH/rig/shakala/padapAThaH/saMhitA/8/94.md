

  
गौः।ध॒य॒ति॒।म॒रुता॑म्।श्र॒व॒स्युः।म॒ता।म॒घोना॑म्।यु॒क्ता।वह्निः॑।रथा॑नाम्॥  
यस्याः॑।दे॒वाः।उ॒पऽस्थे॑।व्र॒ता।विश्वे॑।धा॒रय॑न्ते।सूर्या॒मासा॑।दृ॒शे।कम्॥  
तत्।सु।नः॒।विश्वे॑।अ॒र्यः।आ।सदा॑।गृ॒ण॒न्ति॒।का॒रवः॑।म॒रुतः॑।सोम॑ऽपीतये॥  
अस्ति॑।सोमः॑।अ॒यम्।सु॒तः।पिब॑न्ति।अ॒स्य॒।म॒रुतः॑।उ॒त।स्व॒ऽराजः॑।अ॒श्विना॑॥  
पिब॑न्ति।मि॒त्रः।अ॒र्य॒मा।तना॑।पू॒तस्य॑।वरु॑णः।त्रि॒ऽस॒ध॒स्थस्य॑।जाव॑तः॥  
उ॒तो इति॑।नु।अ॒स्य॒।जोष॑म्।आ।इन्द्रः॑।सु॒तस्य॑।गोऽम॑तः।प्रा॒तः।होता॑ऽइव।म॒त्स॒ति॒॥  
कत्।अ॒त्वि॒ष॒न्त॒।सू॒रयः॑।ति॒रः।आपः॑ऽइव।स्रिधः॑।अर्ष॑न्ति।पू॒तऽद॑क्षसः॥  
कत्।वः॒।अ॒द्य।म॒हाना॑म्।दे॒वाना॑म्।अवः॑।वृ॒णे॒।त्मना॑।च॒।द॒स्मऽव॑र्चसाम्॥  
आ।ये।विश्वा॑।पार्थि॑वानि।प॒प्रथ॑न्।रो॒च॒ना।दि॒वः।म॒रुतः॑।सोम॑ऽपीतये॥  
त्यान्।नु।पू॒तऽद॑क्षसः।दि॒वः।वः॒।म॒रु॒तः॒।हु॒वे॒।अ॒स्य।सोम॑स्य।पी॒तये॑॥  
त्यान्।नु।ये।वि।रोद॑सी॒ इति॑।त॒स्त॒भुः।म॒रुतः॑।हु॒वे॒।अ॒स्य।सोम॑स्य।पी॒तये॑॥  
त्यम्।नु।मारु॑तम्।ग॒णम्।गि॒रि॒ऽस्थाम्।वृष॑णम्।हु॒वे॒।अ॒स्य।सोम॑स्य।पी॒तये॑॥  
