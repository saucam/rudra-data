

  
यत्।इ॒न्द्र॒।प्राक्।अपा॑क्।उद॑क्।न्य॑क्।वा॒।हू॒यसे॑।नृऽभिः॑।सिम॑।पु॒रु।नृऽसू॑तः।अ॒सि॒।आन॑वे।अ॒सि॒।प्र॒ऽश॒र्ध॒।तु॒र्वशे॑॥  
यत्।वा॒।रुमे॑।रुश॑मे।श्याव॑के।कृपे॑।इन्द्र॑।मा॒दय॑से।सचा॑।कण्वा॑सः।त्वा॒।ब्रह्म॑ऽभिः।स्तोम॑ऽवाहसः।इन्द्र॑।आ।य॒च्छ॒न्ति॒।आ।ग॒हि॒॥  
यथा॑।गौ॒रः।अ॒पा।कृ॒तम्।तृष्य॑न्।एति॑।अव॑।इरि॑णम्।आ॒ऽपि॒त्वे।नः॒।प्र॒ऽपि॒त्वे।तूय॑म्।आ।ग॒हि॒।कण्वे॑षु।सु।सचा॑।पिब॑॥  
मन्द॑न्तु।त्वा॒।म॒घ॒ऽव॒न्।इ॒न्द्र॒।इन्द॑वः।रा॒धः॒ऽदया॑य।सु॒न्व॒ते।आ॒ऽमुष्य॑।सोम॑म्।अ॒पि॒बः॒।च॒मू इति॑।सु॒तम्।ज्येष्ठ॑म्।तत्।द॒धि॒षे॒।सहः॑॥  
प्र।च॒क्रे॒।सह॑सा।सहः॑।ब॒भञ्ज॑।म॒न्युम्।ओज॑सा।विश्वे॑।ते॒।इ॒न्द्र॒।पृ॒त॒ना॒ऽयवः॑।य॒हो॒ इति॑।नि।वृ॒क्षाःऽइ॑व।ये॒मि॒रे॒॥  
स॒हस्रे॑णऽइव।स॒च॒ते॒।य॒वि॒ऽयुधा॑।यः।ते॒।आन॑ट्।उप॑ऽस्तुतिम्।पु॒त्रम्।प्रा॒व॒र्गम्।कृ॒णु॒ते॒।सु॒ऽवीर्ये॑।दा॒श्नोति॑।नम॑ऽउक्तिऽभिः॥  
मा।भे॒म॒।मा।श्र॒मि॒ष्म॒।उ॒ग्रस्य॑।स॒ख्ये।तव॑।म॒हत्।ते॒।वृष्णः॑।अ॒भि॒ऽचक्ष्य॑म्।कृ॒तम्।पश्ये॑म।तु॒र्वश॑म्।यदु॑म्॥  
स॒व्याम्।अनु॑।स्फि॒ग्य॑म्।व॒व॒से॒।वृषा॑।न।दा॒नः।अ॒स्य॒।रो॒ष॒ति॒।मध्वा॑।सम्ऽपृ॑क्ताः।सा॒र॒घेण॑।धे॒नवः॑।तूय॑म्।आ।इ॒हि॒।द्रव॑।पिब॑॥  
अ॒श्वी।र॒थी।सु॒ऽरू॒पः।इत्।गोऽमा॑न्।इत्।इ॒न्द्र॒।ते॒।सखा॑।श्वा॒त्र॒ऽभाजा॑।वय॑सा।स॒च॒ते॒।सदा॑।च॒न्द्रः।या॒ति॒।स॒भाम्।उप॑॥  
ऋश्यः॑।न।तृष्य॑न्।अ॒व॒ऽपान॑म्।आ।ग॒हि॒।पिब॑।सोम॑म्।वशा॑न्।अनु॑।नि॒ऽमेघ॑मानः।म॒घ॒ऽव॒न्।दि॒वेऽदि॑वे।ओजि॑ष्ठम्।द॒धि॒षे॒।सहः॑॥  
अध्व॑र्यो॒ इति॑।द्रा॒वय॑।त्वम्।सोम॑म्।इन्द्रः॑।पि॒पा॒स॒ति॒।उप॑।नू॒नम्।यु॒यु॒जे॒।वृष॑णा।हरी॒ इति॑।आ।च॒।ज॒गा॒म॒।वृ॒त्र॒ऽहा॥  
स्व॒यम्।चि॒त्।सः।म॒न्य॒ते॒।दाशु॑रिः।जनः॑।यत्र॑।सोम॑स्य।तृ॒म्पसि॑।इ॒दम्।ते॒।अन्न॑म्।युज्य॑म्।सम्ऽउ॑क्षितम्।तस्य॑।इ॒हि॒।प्र।द्र॒व॒।पिब॑॥  
र॒थे॒ष्ठाय॑।अ॒ध्व॒र्य॒वः॒।सोम॑म्।इन्द्रा॑य।सो॒त॒न॒।अधि॑।ब्र॒ध्नस्य॑।अद्र॑यः।वि।च॒क्ष॒ते॒।सु॒न्वन्तः॑।दा॒शुऽअ॑ध्वरम्॥  
उप॑।ब्र॒ध्नम्।व॒वाता॑।वृष॑णा।हरी॒ इति॑।इन्द्र॑म्।अ॒पऽसु॑।व॒क्ष॒तः॒।अ॒र्वाञ्च॑म्।त्वा॒।सप्त॑यः।अ॒ध्व॒र॒ऽश्रियः॑।वह॑न्तु।सव॑ना।इत्।उप॑॥  
प्र।पू॒षण॑म्।वृ॒णी॒म॒हे॒।युज्या॑य।पु॒रु॒ऽवसु॑म्।सः।श॒क्र॒।शि॒क्ष॒।पु॒रु॒ऽहू॒त॒।नः॒।धि॒या।तुजे॑।रा॒ये।वि॒ऽमो॒च॒न॒॥  
सम्।नः॒।शि॒शी॒हि॒।भु॒रिजोः॑ऽइव।क्षु॒रम्।रास्व॑।रा॒यः।वि॒ऽमो॒च॒न॒।त्वे इति॑।तत्।नः॒।सु॒ऽवेद॑म्।उ॒स्रिय॑म्।वसु॑।यम्।त्वम्।हि॒नोषि॑।मर्त्य॑म्॥  
वेमि॑।त्वा॒।पू॒ष॒न्।ऋ॒ञ्जसे॑।वेमि॑।स्तोत॑वे।आ॒घृ॒णे॒।न।तस्य॑।वे॒मि॒।अर॑णम्।हि।तत्।व॒सो॒ इति॑।स्तु॒षे।प॒ज्राय॑।साम्ने॑॥  
परा॑।गावः॑।यव॑सम्।कत्।चि॒त्।आ॒घृ॒णे॒।नित्य॑म्।रेक्णः॑।अ॒म॒र्त्य॒।अ॒स्माक॑म्।पू॒ष॒न्।अ॒वि॒ता।शि॒वः।भ॒व॒।मंहि॑ष्ठः।वाज॑ऽसातये॥  
स्थू॒रम्।राधः॑।श॒तऽअ॑श्वम्।कु॒रु॒ङ्गस्य॑।दिवि॑ष्टिषु।राज्ञः॑।त्वे॒षस्य॑।सु॒ऽभग॑स्य।रा॒तिषु॑।तु॒र्वशे॑षु।अ॒म॒न्म॒हि॒॥  
धी॒भिः।सा॒तानि॑।का॒ण्वस्य॑।वा॒जिनः॑।प्रि॒यऽमे॑धैः।अ॒भिद्यु॑ऽभिः।ष॒ष्टिम्।स॒हस्रा॑।अनु॑।निःऽम॑जाम्।अ॒जे॒।निः।यू॒थानि॑।गवा॑म्।ऋषिः॑॥  
वृ॒क्षाः।चि॒त्।मे॒।अ॒भि॒ऽपि॒त्वे।अ॒र॒र॒णुः॒।गाम्।भ॒ज॒न्त॒।मे॒हना॑।अश्व॑म्।भ॒ज॒न्त॒।मे॒हना॑॥  
