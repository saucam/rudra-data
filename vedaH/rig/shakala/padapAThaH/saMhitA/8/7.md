

  
प्र।यत्।वः॒।त्रि॒ऽस्तुभ॑म्।इष॑म्।मरु॑तः।विप्रः॑।अक्ष॑रत्।वि।पर्व॑तेषु।रा॒ज॒थ॒॥  
यत्।अ॒ङ्ग।त॒वि॒षी॒ऽय॒वः॒।याम॑म्।शुभ्राः॑।अचि॑ध्वम्।नि।पर्व॑ताः।अ॒हा॒स॒त॒॥  
उत्।ई॒र॒य॒न्त॒।वा॒युऽभिः॑।वा॒श्रासः॑।पृश्नि॑ऽमातरः।धु॒क्षन्त॑।पि॒प्युषी॑म्।इष॑म्॥  
वप॑न्ति।म॒रुतः॑।मिह॑म्।प्र।वे॒प॒य॒न्ति॒।पर्व॑तान्।यत्।याम॑म्।यान्ति॑।वा॒युऽभिः॑॥  
नि।यत्।यामा॑य।वः॒।गि॒रिः।नि।सिन्ध॑वः।विऽध॑र्मणे।म॒हे।शुष्मा॑य।ये॒मि॒रे॥  
यु॒ष्मान्।ऊँ॒ इति॑।नक्त॑म्।ऊ॒तये॑।यु॒ष्मान्।दिवा॑।ह॒वा॒म॒हे॒।यु॒ष्मान्।प्र॒ऽय॒ति।अ॒ध्व॒रे॥  
उत्।ऊँ॒ इति॑।त्ये।अ॒रु॒णऽप्स॑वः।चि॒त्राः।यामे॑भिः।ई॒र॒ते॒।वा॒श्राः।अधि॑।स्नुना॑।दि॒वः॥  
सृ॒जन्ति॑।र॒श्मिम्।ओज॑सा।पन्था॑म्।सूर्या॑य।यात॑वे।ते।भा॒नुऽभिः॑।वि।त॒स्थि॒रे॒॥  
इ॒माम्।मे॒।मरुतः॑।गिर॑म्।इ॒मम्।स्तोम॑म्।ऋ॒भु॒क्ष॒णः॒।इ॒मम्।मे॒।व॒न॒त॒।हव॑म्॥  
त्रीणि॑।सरां॑सि।पृश्न॑यः।दु॒दु॒ह्रे।व॒ज्रिणे॑।मधु॑।उत्स॑म्।कव॑न्धम्।उ॒द्रिण॑म्॥  
मरु॑तः॑।यत्।ह॒।वः॒।दि॒वः।सु॒म्न॒ऽयन्तः॑।हवा॑महे।आ।तु।नः॒।उप॑।ग॒न्त॒न॒॥  
यू॒यम्।हि।स्थ।सु॒ऽदा॒न॒वः॒।रुद्राः॑।ऋ॒भु॒क्ष॒णः॒।दमे॑।उ॒त।प्रऽचे॑तसः।मदे॑॥  
आ।नः॒।र॒यिम्।म॒द॒ऽच्युत॑म्।पु॒रु॒ऽक्षुम्।वि॒श्वऽधा॑यसम्।इय॑र्त।म॒रु॒तः॒।दि॒वः॥  
अधि॑ऽइव।यत्।गि॒री॒णाम्।याम॑म्।शु॒भ्राः॒।अचि॑ध्वम्।सु॒वा॒नैः।म॒न्द॒ध्वे॒।इन्दु॑ऽभिः॥  
ए॒ताव॑तः।चि॒त्।एषाम्।सु॒म्नम्।भि॒क्षे॒त॒।मर्त्यः॑।अदा॑भ्यस्य।मन्म॑ऽभिः॥  
ये।द्र॒प्साःऽइ॑व।रोद॑सी॒ इति॑।धम॑न्ति।अनु॑।वृ॒ष्टिऽभिः॑।उत्स॑म्।दु॒हन्तः॑।अक्षि॑तम्॥  
उत्।ऊँ॒ इति॑।स्व॒नेभिः॑।ई॒र॒ते॒।उत्।रथैः॑।उत्।ऊँ॒ इति॑।वा॒युऽभिः॑।उत्।स्तोमैः॑।पृश्नि॑ऽमातरः॥  
येन॑।आ॒व।तु॒र्वश॑म्।येन॑।कण्व॑म्।ध॒न॒ऽस्पृत॑म्।रा॒ये।सु।तस्य॑।धी॒म॒हि॒॥  
इ॒माः।ऊँ॒म्।वः॒।सु॒ऽदा॒न॒वः॒।घृ॒तम्।न।पि॒ष्युषीः॑।इषः॑।वर्धा॑न्।का॒ण्वस्य॑।मन्म॑ऽभिः॥  
क्व॑।नू॒नम्।सु॒ऽदा॒न॒वः॒।मद॑थ।वृ॒क्त॒ऽब॒र्हि॒षः॒।ब्र॒ह्मा।कः।वः॒।स॒प॒र्यति॒॥  
न॒हि।स्म॒।यत्।ह॒।वः॒।पु॒रा।स्तोमे॑भिः।वृ॒क्त॒ऽब॒र्हि॒षः॒।शर्धा॑न्।ऋ॒तस्य॑।जिन्व॑थ॥  
सम्।ऊँ॒ इति॑।त्ये।म॒ह॒तीः।अ॒पः।सम्।क्षो॒णी।सम्।ऊँ॒ इति॑।सूर्य॑म्।सम्।वज्र॑म्।प॒र्व॒ऽशः।द॒धुः॒॥  
वि।वृ॒त्रम्।प॒र्व॒ऽशः।य॒युः॒।वि।पर्व॑तान्।अ॒रा॒जिनः॑।च॒क्रा॒णाः।वृष्णि॑।पौं॒स्य॑म्॥  
अनु॑।त्रि॒तस्य॑।युध्य॑तः।शुष्म॑म्।आ॒व॒न्।उ॒त।क्रतु॑म्।अनु॑।इन्द्र॑म्।वृ॒त्र॒ऽतूर्ये॑॥  
वि॒द्युत्ऽह॑स्ताः।अ॒भिऽद्य॑वः।शिप्राः॑।शी॒र्षन्।हि॒र॒ण्ययीः॑।शु॒भ्राः।वि।अ॒ञ्ज॒त॒।श्रि॒ये॥  
उ॒सना॑।यत्।प॒रा॒ऽवतः॑।उ॒क्ष्णः।रन्ध्र॑म्।अया॑तन।द्यौः।न।च॒क्र॒द॒त्।भि॒या॥  
आ।नः॒।म॒खस्य॑।दा॒वने॑।अश्वैः॑।हिर॑ण्यपाणिऽभिः।देवा॑सः।उप॑।ग॒न्त॒न॒॥  
यत्।ए॒षा॒म्।पृष॑तीः।रथे॑।प्रष्टिः॑।वह॑ति।रोहि॑तः।यान्ति॑।शु॒भ्राः।रि॒णन्।अ॒पः॥  
सु॒ऽसोमे॑।श॒र्य॒णाऽव॑ति।आ॒र्जी॒के।प॒स्त्य॑ऽवति।य॒युः।निऽच॑क्रया।नरः॑॥  
क॒दा।ग॒च्छा॒थ॒।म॒रु॒तः॒।इ॒त्था।विप्र॑म्।हव॑मानम्।मा॒र्डी॒केभिः॑।नाध॑मानम्॥  
कत्।ह॒।नू॒नम्।क॒ध॒ऽप्रि॒यः॒।यत्।इन्द्र॑म्।अज॑हातन।कः।वः॒।स॒खि॒ऽत्वे।ओ॒ह॒ते॒॥  
स॒हो इति॑।सु।नः॒।वज्र॑ऽहस्तैः।कण्वा॑सः।अ॒ग्निम्।म॒रुत्ऽभिः॑।स्तु॒षे।हिर॑ण्यऽवाशीभिः॥  
ओ इति॑।सु।वृष्णः॑।प्रऽय॑ज्यून्।आ।नव्य॑से।सु॒वि॒ताय॑।व॒वृ॒त्याम्।चि॒त्रऽवा॑जान्॥  
गि॒रयः॑।चि॒त्।नि।जि॒ह॒ते॒।पर्शा॑नासः।मन्य॑मानाः।पर्व॑ताः।चि॒त्।नि।ये॒मि॒रे॒॥  
आ।अ॒क्ष्ण॒ऽयावा॑नः।व॒ह॒न्ति॒।अ॒न्तरि॑क्षेण।पत॑तः।धाता॑रः।स्तु॒व॒ते।वयः॑॥  
अ॒ग्निः।हि।जानि॑।पू॒र्व्यः।छन्दः॑।न।सूरः॑।अ॒र्चिषा॑।ते॒।भा॒नुऽभिः॑।वि।त॒स्थि॒रे॒॥  
