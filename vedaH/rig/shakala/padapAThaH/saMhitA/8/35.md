

  
अ॒ग्निना॑।इन्द्रे॑ण।वरु॑णेन।विष्णु॑ना।आ॒दि॒त्यैः।रु॒द्रैः।वसु॑ऽभिः।स॒चा॒ऽभुवा॑।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
विश्वा॑भिः।धी॒भिः।भुव॑नेन।वा॒जि॒ना॒।दि॒वा।पृ॒थि॒व्या।अद्रि॑ऽभिः।स॒चा॒ऽभुवा॑।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
विश्वैः॑।दे॒वैः।त्रि॒ऽभिः।ए॒का॒द॒शैः।इ॒ह।अ॒त्ऽभिः।म॒रुत्ऽभिः।भृगु॑ऽभिः।स॒चा॒ऽभुवा॑।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
जु॒षेथा॑म्।य॒ज्ञम्।बोध॑तम्।हव॑स्य।मे॒।विश्वा॑।इ॒ह।दे॒वौ॒।सव॑ना।अव॑।ग॒च्छ॒त॒म्।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
स्तोम॑म्।जु॒षे॒था॒म्।यु॒व॒शाऽइ॑व।क॒न्यना॑म्।विश्वा॑।इ॒ह।दे॒वौ॒।सव॑ना।अव॑।ग॒च्छ॒त॒म्।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
गिरः॑।जु॒षे॒था॒म्।अ॒ध्व॒रम्।जु॒षे॒था॒म्।विश्वा॑।इ॒ह।दे॒वौ॒।सव॑ना।अव॑।ग॒च्छ॒त॒म्।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
हा॒रि॒द्र॒वाऽइ॑व।प॒त॒थः॒।वना॑।इत्।उप॑।सोम॑म्।सु॒तम्।म॒हि॒षाऽइ॑व।अव॑।ग॒च्छ॒थः॒।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
हं॒सौऽइ॑व।प॒त॒थः॒।अ॒ध्व॒गौऽइ॑व।सोम॑म्।सु॒तम्।म॒हि॒षाऽइ॑व।अव॑।ग॒च्छ॒थः॒।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
श्ये॒नौऽइ॑व।प॒त॒थः॒।ह॒व्यऽदा॑तये।सोम॑म्।सु॒तम्।म॒हि॒षाऽइ॑व।अव॑।ग॒च्छ॒थः॒।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
पिब॑तम्।च॒।तृ॒प्णु॒तम्।च॒।आ।च॒।ग॒च्छ॒त॒म्।प्र॒ऽजाम्।च॒।ध॒त्तम्।द्रवि॑णम्।च॒।ध॒त्त॒म्।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
जय॑तम्।च॒।प्र।स्तु॒त॒म्।च॒।प्र।च॒।अ॒व॒त॒म्।प्र॒ऽजाम्।च॒।ध॒त्तम्।द्रवि॑णम्।च॒।ध॒त्त॒म्।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
ह॒तम्।च॒।शत्रू॑न्।यत॑तम्।च॒।मि॒त्रिणः॑।प्र॒ऽजाम्।च॒।ध॒त्तम्।द्रवि॑णम्।च॒।ध॒त्त॒म्।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
मि॒त्रावरु॑णऽवन्तौ।उ॒त।धर्म॑ऽवन्ता।म॒रुत्व॑न्ता।ज॒रि॒तुः।ग॒च्छ॒थः॒।हव॑म्।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
अङ्गि॑रस्वन्तौ।उ॒त।विष्णु॑ऽवन्ता।म॒रुत्व॑न्ता।ज॒रि॒तुः।ग॒च्छ॒थः॒।हव॑म्।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
ऋ॒भु॒ऽमन्ता॑।वृ॒ष॒णा॒।वाज॑ऽवन्ता।म॒रुत्व॑न्ता।ज॒रि॒तुः।ग॒च्छ॒थः॒।हव॑म्।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
ब्रह्म॑।जि॒न्व॒त॒म्।उ॒त।जि॒न्व॒त॒म्।धियः॑।ह॒तम्।रक्षां॑सि।सेध॑तम्।अमी॑वाः।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
क्ष॒त्रम्।जि॒न्व॒त॒म्।उ॒त।जि॒न्व॒त॒म्।नॄन्।ह॒तम्।रक्षां॑सि।सेध॑तम्।अमी॑वाः।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
धे॒नूः।जि॒न्व॒त॒म्।उ॒त।जि॒न्व॒त॒म्।विशः॑।ह॒तम्।रक्षां॑सि।सेध॑तम्।अमी॑वाः।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
अत्रेः॑ऽइव।शृ॒णु॒त॒म्।पू॒र्व्यऽस्तु॑तिम्।श्या॒वऽअ॑श्वस्य।सु॒न्व॒तः।म॒द॒ऽच्यु॒ता॒।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
सर्गा॑न्ऽइव।सृ॒ज॒त॒म्।सु॒ऽस्तु॒तीः।उप॑।श्या॒वऽअ॑श्वस्य।सु॒न्व॒तः।म॒द॒ऽच्यु॒ता॒।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
र॒श्मीन्ऽइ॑व।य॒च्छ॒त॒म्।अ॒ध्व॒रान्।उप॑।श्या॒वऽअ॑श्वस्य।सु॒न्व॒तः।म॒द॒ऽच्यु॒ता॒।स॒ऽजोष॑सौ।उ॒षसा॑।सूर्ये॑ण।च॒।सोम॑म्।पि॒ब॒त॒म्।अ॒श्वि॒ना॒॥  
अ॒र्वाक्।रथ॑म्।नि।य॒च्छ॒त॒म्।पिब॑तम्।सो॒म्यम्।मधु॑।आ।या॒त॒म्।अ॒श्वि॒ना॒।आ।ग॒त॒म्।अ॒व॒स्युः।वा॒म्।अ॒हम्।हु॒वे॒।ध॒त्तम्।रत्ना॑नि।दा॒शुषे॑॥  
न॒मः॒ऽवा॒के।प्रऽस्थि॑ते।अ॒ध्व॒रे।न॒रा॒।वि॒वक्ष॑णस्य।पी॒तये॑।आ।या॒त॒म्।अ॒श्वि॒ना॒।आ।ग॒त॒म्।अ॒व॒स्युः।वा॒म्।अ॒हम्।हु॒वे॒।ध॒त्तम्।रत्ना॑नि।दा॒शुषे॑॥  
स्वाहा॑ऽकृतस्य।तृ॒म्प॒त॒म्।सु॒तस्य॑।दे॒वौ॒।अन्ध॑सः।आ।या॒त॒म्।अ॒श्वि॒ना॒।आ।ग॒त॒म्।अ॒व॒स्युः।वा॒म्।अ॒हम्।हु॒वे॒।ध॒त्तम्।रत्ना॑नि।दा॒शुषे॑॥  
