

  
ता।वा॒म्।विश्व॑स्य।गो॒पा।दे॒वा।दे॒वेषु॑।य॒ज्ञिया॑।ऋ॒तऽवा॑ना।य॒ज॒से॒।पू॒तऽद॑क्षसा॥  
मि॒त्रा।तना॑।न।र॒थ्या॑।वरु॑णः।यः।च॒।सु॒ऽक्रतुः॑।स॒नात्।सु॒ऽजा॒ता।तन॑या।धृ॒तऽव्र॑ता॥  
ता।मा॒ता।वि॒श्वऽवे॑दसा।अ॒सु॒र्या॑य।प्रऽम॑हसा।म॒ही।ज॒जा॒न॒।अदि॑तिः।ऋ॒तऽव॑री॥  
म॒हान्ता॑।मि॒त्रावरु॑णा।स॒म्ऽराजा॑।दे॒वौ।असु॑रा।ऋ॒तऽवा॑नौ।ऋ॒तम्।आ।घो॒ष॒तः॒।बृ॒हत्॥  
नपा॑ता।शव॑सः।म॒हः।सू॒नू इति॑।दक्ष॑स्य।सु॒क्रतू॒ इति॑ सु॒ऽक्रतू॑।सृ॒प्रदा॑नू॒ इति॑ सृ॒प्रऽदा॑नू।इ॒षः।वास्तु॑।अधि॑।क्षि॒तः॒॥  
सम्।या।दानू॑नि।ये॒मथुः॑।दि॒व्याः।पार्थि॑वीः।इषः॑।नभ॑स्वतीः।आ।वा॒म्।च॒र॒न्तु॒।वृ॒ष्टयः॑॥  
अधि॑।या।बृ॒ह॒तः।दि॒वः।अ॒भि।यू॒थाऽइ॑व।पश्य॑तः।ऋ॒तऽवा॑ना।स॒म्ऽराजा॑।नम॑से।हि॒ता॥  
ऋत॒ऽवा॑ना।नि।से॒द॒तुः॒।साम्ऽरा॑ज्याय।सु॒क्रतू॒ इति॑ सु॒ऽक्रतू॑।धृ॒तऽव्र॑ता।क्ष॒त्रिया॑।क्ष॒त्रम्।आ॒श॒तुः॒॥  
अ॒क्ष्णः।चि॒त्।गा॒तु॒वित्ऽत॑रा।अ॒नु॒ल्ब॒णेन॑।चक्ष॑सा।नि।चि॒त्।मि॒षन्ता॑।नि॒ऽचि॒रा।नि।चि॒क्य॒तुः॒॥  
उ॒त।नः॒।दे॒वी।अदि॑तिः।उ॒रु॒ष्यता॑म्।नास॑त्या।उ॒रु॒ष्यन्तु॑।म॒रुतः॑।वृ॒द्धऽश॑वसः॥  
ते।नः॒।ना॒वम्।उ॒रु॒ष्य॒त॒।दिवा॑।नक्त॑म्।सु॒ऽदा॒न॒वः॒।अरि॑ष्यन्तः।नि।पा॒युऽभिः॑।स॒चे॒म॒हि॒॥  
अघ्न॑ते।विष्ण॑वे।व॒यम्।अरि॑ष्यन्तः।सु॒ऽदान॑वे।श्रु॒धि।स्व॒ऽया॒व॒न्।सि॒न्धो॒ इति॑।पू॒र्वऽचि॑त्तये॥  
तत्।वार्य॑म्।वृ॒णी॒म॒हे॒।वरि॑ष्ठम्।गो॒प॒यत्य॑म्।मि॒त्रः।यत्।पान्ति॑।वरु॑णः।यत्।अ॒र्य॒मा॥  
उ॒त।नः॒।सिन्धुः॑।अ॒पाम्।तत्।म॒रुतः॑।तत्।अ॒श्विना॑।इन्द्रः॑।विष्णुः॑।मी॒ढ्वांसः॑।स॒ऽजोष॑सः॥  
ते।हि।स्म॒।व॒नुषः॑।नरः॑।अ॒भिऽमा॑तिम्।कय॑स्य।चि॒त्।ति॒ग्मम्।न।क्षोदः॑।प्र॒ति॒ऽघ्नन्ति॑।भूर्ण॑यः॥  
अ॒यम्।एकः॑।इ॒त्था।पु॒रु।उ॒रु।च॒ष्टे॒।वि।वि॒श्पतिः॑।तस्य॑।व्र॒तानि॑।अनु॑।वः॒।च॒रा॒म॒सि॒॥  
अनु॑।पूर्वा॑णि।ओ॒क्या॑।सा॒म्ऽरा॒ज्यस्य॑।स॒श्चि॒म॒।मि॒त्रस्य॑।व्र॒ता।वरु॑णस्य।दी॒र्घ॒ऽश्रुत्॥  
परि॑।यः।र॒श्मिना॑।दि॒वः।अन्ता॑न्।म॒मे।पृ॒थि॒व्याः।उ॒भे इति॑।आ।प॒प्रौ॒।रोद॑सी॒ इति॑।म॒हि॒त्वा॥  
उत्।ऊँ॒ इति॑।स्यः।श॒र॒णे।दि॒वः।ज्योतिः॑।अ॒यं॒स्त॒।सूर्यः॑।अ॒ग्निः।न।शु॒क्रः।स॒म्ऽइ॒धा॒नः।आऽहु॑तः॥  
वचः॑।दी॒र्घऽप्र॑सद्मनि।ईशे॑।वाज॑स्य।गोऽम॑तः।ईशे॑।हि।पि॒त्वः॑।अ॒वि॒षस्य॑।दा॒वने॑॥  
तत्।सूर्य॑म्।रोद॑सी॒ इति॑।उ॒भे इति॑।दो॒षा।वस्तोः॑।उप॑।ब्रु॒वे॒।भो॒जेषु॑।अ॒स्मान्।अ॒भि।उत्।च॒र॒।सदा॑॥  
ऋ॒ज्रम्।उ॒क्ष॒ण्याय॑ने।र॒ज॒तम्।हर॑याणे।रथ॑म्।यु॒क्तम्।अ॒स॒ना॒म॒।सु॒ऽसाम॑नि॥  
ता।मे॒।अश्व्या॑नाम्।हरी॑णाम्।नि॒ऽतोश॑ना।उ॒तो इति॑।नु।कृत्व्या॑नाम्।नृ॒ऽवाह॑सा॥  
स्मद॑भीशू॒ इति॒ स्मत्ऽअ॑भीशू।कशा॑ऽवन्ता।विप्रा॑।नवि॑ष्ठया।म॒ती।म॒हः।वा॒जिनौ॑।अर्व॑न्ता।सचा॑।अ॒स॒न॒म्॥  
