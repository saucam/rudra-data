

  
आ।नः॒।विश्वा॑भिः।ऊ॒तिऽभिः॑।अश्वि॑ना।गच्छ॑तम्।यु॒वम्।दस्रा॑।हिर॑ण्यऽवर्तनी॒ इति॒ हिर॑ण्यऽवर्तनी।पिब॑तम्।सो॒म्यम्।मधु॑॥  
आ।नू॒नम्।या॒त॒म्।अ॒श्वि॒ना॒।रथे॑न।सूर्य॑ऽत्वचा।भुजी॒ इति॑।हिर॑ण्यऽपेशसा।कवी॒ इति॑।गम्भी॑रऽचेतसा॥  
आ।या॒त॒म्।नहु॑षः।परि॑।आ।अ॒न्तरि॑क्षात्।सु॒वृ॒क्तिऽभिः॑।पिबा॑थः।अ॒श्वि॒ना॒।मधु॑।कण्वा॑नाम्।सव॑ने।सु॒तम्॥  
आ।नः॒।या॒त॒म्।दि॒वः।परि॑।आ।अ॒न्तरि॑क्षात्।अ॒ध॒ऽप्रि॒या॒।पु॒त्रः।कण्व॑स्य।वा॒म्।इ॒ह।सु॒साव॑।सो॒म्यम्।मधु॑॥  
आ।नः॒।या॒त॒म्।उप॑ऽश्रुति।अश्वि॑ना।सोम॑ऽपीतये।स्वाहा॑।स्तोम॑स्य।व॒र्ध॒ना॒।प्र।क॒वी॒ इति॑।धी॒तिऽभिः॑।न॒रा॒॥  
यत्।चि॒त्।हि।वा॒म्।पु॒रा।ऋष॑यः।जु॒हू॒रे।अव॑से।न॒रा॒।आ।या॒त॒म्।अ॒श्वि॒ना॒।आ।ग॒त॒म्।उप॑।इ॒माम्।सु॒ऽस्तु॒तिम्।मम॑॥  
दि॒वः।चि॒त्।रो॒च॒नात्।अधि॑।आ।नः॒।ग॒न्त॒म्।स्वः॒ऽवि॒दा॒।धी॒भिः।व॒त्स॒ऽप्र॒चे॒त॒सा॒।स्तोमे॑भिः।ह॒व॒न॒ऽश्रु॒ता॒॥  
किम्।अ॒न्ये।परि॑।आ॒स॒ते॒।अ॒स्मत्।स्तोमे॑भिः।अ॒श्विना॑।पु॒त्रः।कण्व॑स्य।वा॒म्।ऋषिः॑।गीः॒ऽभिः।व॒त्सः।अ॒वी॒वृ॒ध॒त्॥  
आ।वा॒म्।विप्रः॑।इ॒ह।अव॑से।अह्व॑त्।स्तोमे॑भिः।अ॒श्वि॒ना॒।अरि॑प्रा।वृत्र॑हन्ऽतमा।ता।नः॒।भू॒त॒म्।म॒यः॒ऽभुवा॑॥  
आ।यत्।वा॒म्।योष॑णा।रथ॑म्।अति॑ष्ठत्।वा॒जि॒नी॒व॒सू॒ इति॑ वाजिनीऽवसू।विश्वा॑नि।अ॒श्वि॒ना॒।यु॒वम्।प्र।धी॒तानि॑।अ॒ग॒च्छ॒त॒म्॥  
अतः॑।स॒हस्र॑ऽनिर्निजा।रथे॑न।आ।या॒त॒म्।अ॒श्वि॒ना॒।व॒त्सः।वा॒म्।मधु॑ऽमत्।वचः॑।अशं॑सीत्।का॒व्यः।क॒विः॥  
पु॒रु॒ऽम॒न्द्रा।पु॒रु॒वसू॒ इति॑ पु॒रु॒ऽवसू॑।म॒नो॒तरा॑।र॒यी॒णाम्।स्तोम॑म्।मे॒।अ॒श्विनौ॑।इ॒मम्।अ॒भि।वह्नी॒ इति॑।अ॒नू॒षा॒ता॒म्॥  
आ।नः॒।विश्वा॑नि।अ॒श्वि॒ना॒।ध॒त्तम्।राधां॑सि।अहू॑या।कृ॒तम्।नः॒।ऋ॒त्विय॑ऽवतः।मा।नः॒।री॒र॒ध॒त॒म्।नि॒दे॥  
यत्।ना॒स॒त्या॒।प॒रा॒ऽवति॑।यत्।वा॒।स्थः।अधि॑।अम्ब॑रे।अतः॑।स॒हस्र॑ऽनिर्निजा।रथे॑न।आ।या॒त॒म्।अ॒श्वि॒ना॒॥  
यः।वा॒म्।ना॒स॒त्यौ॒।ऋषिः॑।गीः॒ऽभिः।व॒त्सः।अवी॑वृधत्।तस्मै॑।स॒हस्र॑ऽनिर्निज॑म्।इष॑म्।ध॒त्त॒म्।घृ॒त॒ऽश्चुत॑म्॥  
प्र।अ॒स्मै॒।ऊर्ज॑म्।घृ॒त॒ऽश्चुत॑म्।अश्वि॑ना।यच्छ॑तम्।यु॒वम्।यः।वा॒म्।सु॒म्नाय॑।तु॒स्तव॑त्।व॒सु॒ऽयात्।दा॒नु॒नः॒।प॒ती॒ इति॑॥  
आ।नः॒।ग॒न्त॒म्।रि॒शा॒द॒सा॒।इ॒मम्।स्तोम॑म्।पु॒रु॒ऽभु॒जा॒।कृ॒तम्।नः॒।सु॒ऽश्रियः॑।न॒रा॒।इ॒मा।दा॒त॒म्।अ॒भिष्ट॑ये॥  
आ।वा॒म्।विश्वा॑भिः।ऊ॒तिऽभिः॑।प्रि॒यऽमे॑धाः।अ॒हू॒ष॒त॒।राज॑न्तौ।अ॒ध्व॒राणा॑म्।अश्वि॑ना।याम॑ऽहूतिषु॥  
आ।नः॒।ग॒न्त॒म्।म॒यः॒ऽभुवा॑।अश्वि॑ना।श॒म्ऽभुवा॑।यु॒वम्।यः।वा॒म्।वि॒प॒न्यू॒ इति॑।धी॒तिऽभिः॑।गीः॒ऽभिः।व॒त्सः।अवी॑वृधत्॥  
याभिः॑।कण्व॑म्।मेध॑ऽअतिथिम्।याभिः॑।वश॑म्।दश॑ऽव्रजम्।याभिः॑।गोऽश॑र्यम्।आव॑तम्।ताभिः॑।नः॒।अ॒व॒त॒म्।न॒रा॒॥  
याभिः॑।न॒रा॒।त्र॒सद॑स्युम्।आव॑तम्।कृत्व्ये॑।धने॑।ताभिः॑।सु।अ॒स्मान्।अ॒श्वि॒ना॒।प्र।अ॒व॒त॒म्।वाज॑ऽसातये॥  
प्र।वा॒म्।स्तोमाः॑।सु॒ऽवृ॒क्तयः॑।गिरः॑।व॒र्ध॒न्तु॒।अ॒श्वि॒ना॒।पुरु॑ऽत्रा।वृत्र॑हन्ऽतमा॒।ता।नः॒।भू॒त॒म्।पु॒रु॒ऽस्पृहा॑॥  
त्रीणि॑।प॒दानि॑।अ॒श्विनोः॑।आ॒विः।सन्ति॑।गुइहा॑।प॒रः।क॒वी इति॑।ऋ॒तस्य॑।पत्म॑ऽभिः।अ॒र्वाक्।जी॒वेभ्यः॑।परि॑॥  
