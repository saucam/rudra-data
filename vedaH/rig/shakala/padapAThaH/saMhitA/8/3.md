

  
पिबा॑अ॑।सु॒तस्य॑।र॒सिनः॑।मत्स्व॑।नः॒।इ॒न्द्र॒।गोऽम॑तः।आ॒पिः।नः॒।बो॒धि॒।स॒ध॒ऽमाद्यः॑।वृ॒धे॒।अ॒स्मान्।अ॒व॒न्तु॒।ते॒।धियः॑॥  
भू॒याम॑।ते॒।सु॒ऽम॒तौ।वा॒जिनः॑।व॒यम्।मा।नः॒।स्तः॒।अ॒भिऽमा॑तये।अ॒स्मान्।चि॒त्राभिः॑।अ॒व॒ता॒त्।अ॒भिष्टि॑ऽभिः।आ।नः॒।सु॒म्नेषु॑।य॒म॒य॒॥  
इ॒माः।ऊँ॒ इति॑।त्वा॒।पु॒रु॒व॒सो॒ इति॑ पुरुऽवसो।गिरः॑।व॒र्ध॒न्तु॒।याः।मम॑।पा॒व॒कऽव॑र्णाः।शुच॑यः।वि॒पः॒ऽचितः॑।अ॒भि।स्तोमैः॑।अ॒नू॒ष॒त॒॥  
अ॒यम्।स॒हस्र॑म्।ऋषि॑ऽभिः।सहः॑ऽकृतः।स॒मु॒द्रःऽइ॑व।प॒प्र॒थे॒।स॒त्यः।सः।अ॒स्य॒।म॒हि॒मा।गृ॒णे॒।शवः॑।य॒ज्ञेषु॑।वि॒प्र॒ऽराज्ये॑॥  
इन्द्र॑म्।इत्।दे॒वऽता॑तये।इन्द्र॑म्।प्र॒ऽय॒ति।अ॒ध्व॒रे।इन्द्र॑म्।स॒म्ऽई॒के।व॒निनः॑।ह॒वा॒म॒हे॒।इन्द्र॑म्।धन॑स्य।सा॒तये॑॥  
इन्द्रः॑।म॒ह्ना।रोद॑सी॒ इति॑।प॒प्र॒थ॒त्।शवः॑।इन्द्रः॑।सूर्य॑म्।अ॒रो॒च॒य॒त्।इन्द्रे॑।ह॒।विश्वा॑।भुव॑नानि।ये॒मि॒रे॒।इन्द्रे॑।सु॒वा॒नासः॑।इन्द॑वः॥  
अ॒भि।त्वा॒।पू॒र्वऽपी॑तये।इन्द्र॑।स्तोमे॑भिः।आ॒यवः॑।स॒म्ऽई॒ची॒नासः॑।ऋ॒भवः॑।सम्।अ॒स्व॒र॒न्।रु॒द्राः।गृ॒ण॒न्त॒।पूर्व्य॑म्॥  
अ॒स्य।इत्।इन्द्रः॑।व॒वृ॒धे॒।वृष्ण्य॑म्।शवः॑।मदे॑।सु॒तस्य॑।विष्ण॑वि।अ॒द्य।तम्।अ॒स्य॒।म॒हि॒मान॑म्।आ॒यवः॑।अनु॑।स्तु॒व॒न्ति॒।पू॒र्वऽथा॑॥  
तत्।त्व॒।या॒मि॒।सु॒ऽवीर्य॑म्।तत्।ब्रह्म॑।पू॒र्वऽचि॑त्तये।येन॑।यति॑ऽभ्यः॑।भृग॑वे।धने॑।हि॒ते।येन॑।प्रस्क॑ण्वम्।आवि॑थ॥  
येन॑।स॒मु॒द्रम्।असृ॑जः।म॒हीः।अ॒पः।तत्।इ॒न्द्र॒।वृष्णि॑।ते॒।शवः॑।स॒द्यः।सः।अ॒स्य॒।म॒हि॒मा।न।स॒म्ऽनशे॑।यम्।क्षो॒णीः।अ॒नु॒ऽच॒क्र॒दे॥  
श॒ग्धि।नः॒।इ॒न्द्र॒।यत्।त्वा॒।र॒यिम्।यामि॑।सु॒ऽवीर्य॑म्।श॒ग्धि।वाजा॑य।प्र॒थ॒मम्।सिसा॑सते।श॒ग्धि।स्तोमा॑य।पू॒र्व्य॒॥  
श॒ग्धि।नः॒।अ॒स्य।यत्।ह॒।पौ॒रम्।आवि॑थ।धियः॑।इ॒न्द्र॒।सिसा॑सतः।श॒ग्धि।यथा॑।रुश॑मम्।श्याव॑कम्।कृप॑म्।इन्द्र॑।प्र।आवः॑।स्वः॑ऽनरम्॥  
कत्।नव्यः॑।अ॒त॒सीना॑म्।तु॒रः।गृ॒णी॒त॒।मर्त्यः॑।न॒ह्।नु।अ॒स्य॒।म॒हि॒मान॑म्।इ॒न्द्रि॒यम्।स्वः॑।गृ॒णन्तः॑।आ॒न॒शुः॥  
कत्।ऊँ॒ इति॑।स्तु॒वन्तः॑।ऋ॒त॒ऽय॒न्त॒।दे॒वता॑।ऋषिः॑।कः।विप्रः॑।ओ॒ह॒ते॒।क॒दा।हव॑म्।म॒घ॒व॒न्।इ॒न्द्र॒।सु॒न्व॒तः।कत्।ऊँ॒ इति॑।स्तु॒व॒तः।आ।ग॒मः॒॥  
उत्।ऊँ॒ इति॑।त्ये।मधु॑मत्ऽतमाः।गिरः॑।स्तोमा॑सः।ई॒र॒ते॒।स॒त्रा॒ऽजितः॑।ध॒न॒ऽसाः।अक्षि॑तऽऊतयः।वा॒ज॒यन्तः॑।रथाः॑ऽइव॥  
कण्वाः॑ऽइव।भृग॑वः।सूर्या॑ऽइव।विश्व॑म्।इत्।धी॒तन्।आ॒न॒शुः॒।इन्द्र॑म्।स्तोमे॑भिः।म॒हय॑न्तः।आ॒यवः॑।प्रि॒यऽमे॑धासः।अ॒स्व॒र॒न्॥  
यु॒क्ष्व।हि।वृ॒त्र॒ह॒न्ऽत॒म॒।हरी॒ इति॑।इ॒न्द्र॒।प॒रा॒ऽवतः॑।अ॒र्वा॒ची॒नः।म॒घ॒ऽव॒न्।सोम॑ऽपीतये।उ॒ग्रः।ऋ॒ष्वेभिः॑।आ।ग॒हि॒॥  
इ॒मे।हि।ते॒।का॒रवः॑।वा॒व॒शुः।धि॒या।विप्रा॑सः।मे॒धऽसा॑तये।सः।त्वम्।नः॒।म॒घ॒ऽव॒न्।इ॒न्द्र॒।गि॒र्व॒णः॒।वे॒नः।न।शृ॒णु॒धि॒।हव॑म्॥  
निः।इ॒न्द्र॒।बृ॒ह॒तीभ्यः॑।वृ॒त्रम्।धनु॑ऽभ्यः।अ॒स्फु॒रः॒।निः।अर्बु॑दस्य।मृग॑यस्य।मा॒यिनः॑।निः।पर्व॑तस्य।गाः।आ॒जः॒॥  
निः।अ॒ग्नयः॑।रु॒रु॒चुः॒।निः।ऊँ॒ इति॑।सूर्यः॑।निः।सोमः॑।इ॒न्द्रि॒यः।रसः॑।निः।अ॒न्तरि॑क्षात्।अ॒ध॒मः॒।म॒हाम्।अहि॑म्।कृ॒षे।तत्।इ॒न्द्र॒।पौंस्य॑म्॥  
यम्।मे॒।दुः।इन्द्रः॑।म॒रुतः॑।पाक॑ऽस्थामा।कौर॑याणः।विश्वे॑षाम्।त्मना॑।शोभि॑ष्ठम्।उप॑ऽइव।दि॒वि।धाव॑मानम्॥  
रोहि॑तम्।मे॒।पाक॑ऽस्थामा।सु॒ऽधुर॑म्।क॒क्ष्य॒ऽप्राम्।अदा॑त्।रा॒यः।वि॒ऽबोध॑नम्॥  
यस्मै॑।अ॒न्ये।दश॑।प्रति॑।धुर॑म्।वह॑न्ति।वह्न॑यः।अस्तम्।वयः॑।न।तुग्र्य॑म्॥  
आ॒त्मा।पि॒तुः।त॒नूः।वासः॑।ओ॒जः॒ऽदाः।अ॒भि॒ऽअञ्ज॑नम्।तु॒रीय॑म्।इत्।रोहि॑तस्य।पाक॑ऽस्थामानम्।भो॒जम्।दा॒तार॑म्।अ॒ब्र॒व॒म्॥  
