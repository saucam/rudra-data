

  
अग्ने॑।आ।या॒हि॒।अ॒ग्निऽभिः॑।होता॑रम्।त्वा॒।वृ॒णी॒म॒हे॒।आ।त्वाम्।अ॒न॒क्तु॒।प्रऽय॑ता।ह॒विष्म॑ती।यजि॑ष्ठम्।ब॒र्हिः।आ॒ऽसदे॑॥  
अच्छ॑।हि।त्वा॒।स॒ह॒सः॒।सू॒नो॒ इति॑।अ॒ङ्गि॒रः॒।स्रुचः॑।चर॑न्ति।अ॒ध्व॒रे।ऊ॒र्जः।नपा॑तम्।घृ॒तऽके॑शम्।ई॒म॒हे॒।अ॒ग्निम्।य॒ज्ञेषु॑।पू॒र्व्यम्॥  
अग्ने॑।क॒विः।वे॒धाः।अ॒सि॒।होता॑।पा॒व॒क॒।यक्ष्यः॑।म॒न्द्रः।यजि॑ष्ठः।अ॒ध्व॒रेषु॑।ईड्यः॑।विप्रे॑भिः।शु॒क्र॒।मन्म॑ऽभिः॥  
अद्रो॑घम्।आ।व॒ह॒।उ॒श॒तः।य॒वि॒ष्ठ्य॒।दे॒वान्।अ॒ज॒स्र॒।वी॒तये॑।अ॒भि।प्रयां॑सि।सु॒ऽधि॒ता।आ।व॒सो॒ इति॑।ग॒हि॒।मन्द॑स्व।धी॒तिऽभिः॑।हि॒तः॥  
त्वम्।इत्।स॒ऽप्रथाः॑।अ॒सि॒।अग्ने॑।त्रा॒तः॒।ऋ॒तः।क॒विः।त्वाम्।विप्रा॑सः।स॒म्ऽइ॒धा॒न॒।दी॒दि॒ऽवः॒।आ।वि॒वा॒स॒न्ति॒।वे॒धसः॑॥  
शोच॑।शो॒चि॒ष्ठ॒।दी॒दि॒हि।वि॒शे।मयः॑।रास्व॑।स्तो॒त्रे।म॒हान्।अ॒सि॒।दे॒वाना॑म्।शर्म॑न्।मम॑।स॒न्तु॒।सू॒रयः॑।श॒त्रु॒ऽसहः॑।सु॒ऽअ॒ग्नयः॑॥  
यथा॑।चि॒त्।ऋ॒द्धम्।अ॒त॒सम्।अग्ने॑।स॒म्ऽजूर्व॑सि।क्षमि॑।ए॒व।द॒ह॒।मि॒त्र॒ऽम॒हः॒।यः।अ॒स्म॒ऽध्रुक्।दुः॒ऽमन्मा॑।कः।च॒।वेन॑ति॥  
मा।नः॒।मर्ता॑य।रि॒पवे॑।र॒क्ष॒स्विने॑।मा।अ॒घऽशं॑साय।री॒र॒धः॒।अस्रे॑धत्ऽभिः।त॒रणि॑ऽभिः।य॒वि॒ष्ठ्य॒।शि॒वेभिः॑।पा॒हि॒।पा॒युऽभिः॑॥  
पा॒हि।नः॒।अ॒ग्ने॒।एक॑या।पा॒हि।उ॒त।द्वि॒तीय॑या।पा॒हि।गीः॒ऽभिः।ति॒सृऽभिः॑।ऊ॒र्जा॒म्।प॒ते॒।पा॒हि।च॒त॒सृऽभिः॑।व॒सो॒ इति॑॥  
पा॒हि।विश्व॑स्मात्।र॒क्षसः॑।अरा॑व्णः।प्र।स्म॒।वाजे॑षु।नः॒।अ॒व॒।त्वाम्।इत्।हि।नेदि॑ष्ठम्।दे॒वऽता॑तये।आ॒पिम्।नक्षा॑महे।वृ॒धे॥  
आ।नः॒।अ॒ग्ने॒।व॒यः॒ऽवृध॑म्।र॒यिम्।पा॒व॒क॒।शंस्य॑म्।रास्व॑।च॒।नः॒।उ॒प॒ऽमा॒ते॒।पु॒रु॒ऽस्पृह॑म्।सुऽनी॑ती।स्वय॑शःऽतरम्॥  
येन॑।वंसा॑म।पृत॑नासु।शर्ध॑तः।तर॑न्तः।अ॒र्यः।आ॒ऽदिशः॑।सः।त्वम्।नः॒।व॒र्ध॒।प्रऽय॑सा।श॒ची॒व॒सो॒ इति॑ शचीऽवसो।जिन्व॑।धियः॑।व॒सु॒ऽविदः॑॥  
शिशा॑नः।वृ॒ष॒भः।य॒था॒।अ॒ग्निः।शृङ्गे॑।दवि॑ध्वत्।ति॒ग्माः।अ॒स्य॒।हन॑वः।न।प्र॒ति॒ऽधृषे॑।सु॒ऽजम्भः॑।सह॑सः।य॒हुः॥  
न॒हि।ते॒।अ॒ग्ने॒।वृ॒ष॒भ॒।प्र॒ति॒ऽधृषे॑।जम्भा॑सः।यत्।वि॒ऽतिष्ठ॑से।सः।त्वम्।नः॒।हो॒त॒रिति॑।सुऽहु॑तम्।ह॒विः।कृ॒धि॒।वंस्व॑।नः॒।वार्या॑।पु॒रु॥  
शेषे॑।वने॑षु।मा॒त्रोः।सम्।त्वा॒।मर्ता॑सः।इ॒न्ध॒ते॒।अत॑न्द्रः।ह॒व्या।व॒ह॒सि॒।ह॒विः॒ऽकृतः॑।आत्।इत्।दे॒वेषु॑।रा॒ज॒सि॒॥  
स॒प्त।होता॑रः।तम्।इत्।ई॒ळ॒ते॒।त्वा॒।अग्ने॑।सु॒ऽत्यज॑म्।अह्र॑यम्।भि॒नत्सि।अद्रि॑म्।तप॑सा।वि।शो॒चिषा॑।प्र।अ॒ग्ने॒।ति॒ष्ठ॒।जना॑न्।अति॑॥  
अ॒ग्निम्ऽअ॑ग्निम्।वः॒।अध्रि॑ऽगुम्।हु॒वेम॑।वृ॒क्तऽब॑र्हिषः।अ॒ग्निम्।हि॒तऽप्र॑यसः।श॒श्व॒तीषु॑।आ।होता॑रम्।च॒र्ष॒णी॒नाम्॥  
केते॑न।शर्म॑न्।स॒च॒ते॒।सु॒ऽसा॒मनि॑।अग्ने॑।तुभ्य॑म्।चि॒कि॒त्वना॑।इ॒ष॒ण्यया॑।नः॒।पु॒रु॒ऽरूप॑म्।आ।भ॒र॒।वाज॑न्।नेदि॑ष्ठम्।ऊ॒तये॑॥  
अग्ने॑।जरि॑तः।वि॒श्पतिः॑।ते॒पा॒नः।दे॒व॒।र॒क्षसः॑।अप्रो॑षिऽवान्।गृ॒हऽप॑तिः।म॒हान्।अ॒सि॒।दि॒वः।पा॒युः।दि॒रो॒ण॒ऽयुः॥  
मा।नः॒।रक्षः॑।आ।वे॒शी॒त्।आ॒घृ॒णि॒व॒सो॒ इत्या॑घृणिऽवसो।मा।या॒तुः।या॒तु॒ऽमाव॑ताम्।प॒रः॒ऽग॒व्यू॒ति।अनि॑राम्।अप॑।क्षुध॑म्।अग्ने॑।सेध॑।र॒क्ष॒स्विनः॑॥  
