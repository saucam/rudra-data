

  
त्यान्।नु।क्ष॒त्रिया॑न्।अवः॑।आ॒दि॒त्यान्।या॒चि॒षा॒म॒हे॒।सु॒ऽमृ॒ळी॒कान्।अ॒भिष्ट॑ये॥  
मि॒त्रः।नः॒।अति॑।अं॒ह॒तिम्।वरु॑णः।प॒र्ष॒त्।अ॒र्य॒मा।आ॒दि॒त्यासः॑।यथा॑।वि॒दुः॥  
तेषा॑म्।हि।चि॒त्रम्।उ॒क्थ्य॑म्।वरू॑थम्।अस्ति॑।दा॒शुषे॑।आ॒दि॒त्याना॑म्।अ॒र॒म्ऽकृते॑॥  
महि॑।वः॒।म॒ह॒ताम्।अवः॑।वरु॑ण।मित्र॑।अर्य॑मन्।अवां॑सि।आ।वृ॒णी॒म॒हे॒॥  
जी॒वान्।नः॒।अ॒भि।धे॒त॒न॒।आदि॑त्यासः।पु॒रा।हथा॑त्।कत्।ह॒।स्थ॒।ह॒व॒न॒ऽश्रु॒तः॒॥  
यत्।वः॒।श्रा॒न्ताय॑।सु॒न्व॒ते।वरू॑थम्।अस्ति॑।यत्।छ॒र्दिः।तेन॑।नः॒।अधि॑।वो॒च॒त॒॥  
अस्ति॑।दे॒वाः॒।अं॒होः।उ॒रु।अस्ति॑।रत्न॑म्।अना॑गसः।आदि॑त्याः।अद्भु॑तऽएनसः॥  
मा।नः॒।सेतुः॑।सि॒से॒त्।अ॒यम्।म॒हे।वृ॒ण॒क्तु॒।नः॒।परि॑।इन्द्रः॑।इत्।हि।श्रु॒तः।व॒शी॥  
मा।नः॒।मृ॒चा।रि॒पू॒णाम्।वृ॒जि॒नाना॑म्।अ॒वि॒ष्य॒वः॒।देवाः॑।अ॒भि।प्र।मृ॒क्ष॒त॒॥  
उ॒त।त्वाम्।अ॒दि॒ते॒।म॒हि॒।अ॒हम्।दे॒वि॒।उप॑।ब्रु॒वे॒।सु॒ऽमृ॒ळी॒काम्।अ॒भिष्ट॑ये॥  
पर्षि॑।दी॒ने।ग॒भी॒रे।आ।उग्र॑ऽपुत्रे।जिघां॑सतः।माकिः॑।तो॒कस्य॑।नः॒।रि॒ष॒त्॥  
अ॒ने॒हः।नः॒।उ॒रु॒ऽव्र॒जे॒।उरू॑चि।वि।प्रऽस॑र्तवे।कृ॒धि।तो॒काय॑।जी॒वसे॑॥  
ये।मू॒र्धानः॑।क्षि॒ती॒नाम्।अद॑ब्धासः।स्वऽय॑शसः।व्र॒ता।रक्ष॑न्ते।अ॒द्रुहः॑॥  
ते।नः॒।आ॒स्नः।वृका॑णाम्।आदि॑त्यासः।मु॒मोच॑त।स्ते॒नम्।ब॒द्धम्ऽइ॑व।अ॒दि॒ते॒॥  
अपो॒ इति॑।सु।नः॒।इ॒यम्।शरुः॑।आदि॑त्याः।अप॑।दुः॒ऽम॒तिः।अ॒स्मत्।ए॒तु॒।अज॑घ्नुषी॥  
शश्व॑त्।हि।वः॒।सु॒ऽदा॒न॒वः॒।आदि॑त्याः।ऊ॒तिऽभिः॑।व॒यम्।पु॒रा।नू॒नम्।बु॒भु॒ज्महे॑॥  
शश्व॑न्तम्।हि।प्र॒ऽचे॒त॒सः॒।प्र॒ति॒ऽयन्त॑म्।चि॒त्।एन॑सः।देवाः॑।कृ॒णु॒थ।जी॒वसे॑॥  
तत्।सु।नः॒।नव्य॑म्।सन्य॑से।आदि॑त्याः।यत्।मुमो॑चति।ब॒न्धात्।ब॒द्धम्ऽइ॑व।अ॒दि॒ते॒॥  
न।अ॒स्माक॑म्।अ॒स्ति॒।तत्।तरः॑।आदि॑त्यासः।अ॒ति॒ऽस्कदे॑।यू॒यम्।अ॒स्मभ्य॑म्।मृ॒ळ॒त॒॥  
मा।नः॒।हे॒तिः।वि॒वस्व॑तः।आदि॑त्याः।कृ॒त्रिमा॑।शरुः॑।पु॒रा।नु।ज॒रसः॑।व॒धी॒त्॥  
वि।सु।द्वेषः॑।वि।अं॒ह॒तिम्।आदि॑त्यासः।वि।सम्ऽहि॑तम्।विष्व॑क्।वि।वृ॒ह॒त॒।रपः॑॥  
