

  
अस्मै।ऊँ॒ इति॑।सु।प्रऽभू॑तये।वरु॑णाय।म॒रुत्ऽभ्यः॑।अर्च॑।वि॒दुःऽत॑रेभ्यः।यः।धी॒ता।मानु॑षाणाम्।प॒श्वः।गाःऽइ॑व।रक्ष॑ति।नभ॑न्ताम्।अ॒न्य॒के।स॒मे॒॥  
तम्।ऊँ॒ इति॑।सु।स॒म॒ना।गि॒रा।पि॒तॄ॒णाम्।च॒।मन्म॑ऽभिः।ना॒भा॒कस्य॑।प्रस॑स्तिऽभिः॑।यः।सिन्धू॑नाम्।उप॑।उ॒त्ऽअ॒ये।स॒प्तऽस्व॑सा।सः।म॒ध्य॒मः।नभ॑न्ताम्।अ॒न्य॒के।स॒मे॒॥  
सः।क्षपः॑।परि॑।स॒स्व॒जे॒।नि।उ॒स्रः।मा॒यया॑।दधे॑।सः।विश्व॑म्।परि॑।द॒र्श॒तः।तस्य॑।वेनीः॑।अनु॑।व्र॒तम्।उ॒षः।ति॒स्रः।अ॒व॒र्ध॒य॒न्।नभ॑न्ताम्।अ॒न्य॒के।स॒मे॒॥  
यः।क॒कुभः॑।नि॒ऽधा॒र॒यः।पृ॒थि॒व्याम्।अधि॑।द॒र्श॒तः।सः।माता॑।पू॒र्व्यम्।प॒दम्।तत्।वरु॑णस्य।सप्त्य॑म्।सः।हि।गो॒पाःऽइ॑व।इर्यः॑।नभ॑न्ताम्।अ॒न्य॒के।स॒मे॒॥  
यः।ध॒र्ता।भुव॑नानाम्।यः।उ॒स्राणा॑म्।अ॒पी॒च्या॑।वेद॑।नामा॑नि।गुह्या॑।सः।क॒विः।काव्या॑।पु॒रु।रू॒पम्।द्यौःऽइ॑व।पु॒ष्य॒ति॒।नभ॑न्ताम्।अ॒न्य॒के।स॒मे॒॥  
यस्मि॑न्।विश्वा॑नि।काव्या॑।च॒क्रे।नाभिः॑ऽइव।श्रि॒ता।त्रि॒तम्।जू॒ती।स॒प॒र्य॒त॒।व्र॒जे।गावः॑।न।स॒म्ऽयुजे॑।यु॒जे।अश्वा॑न्।अ॒यु॒क्ष॒त॒।नभ॑न्ताम्।अ॒न्य॒के।स॒मे॒॥  
यः।आ॒सु॒।अत्कः॑।आ॒ऽशये॑।विश्वा॑।जा॒तानि॑।ए॒षा॒म्।परि॑।धामा॑नि।मर्मृ॑शत्।वरु॑णस्य।पु॒रः।गयः॑।विश्वे॑।दे॒वाः।अनु॑।व्र॒तम्।नभ॑न्ताम्।अ॒न्य॒के।स॒मे॒॥  
सः।स॒मु॒द्रः।अ॒पी॒च्यः॑।तु॒रः।द्याम्ऽइ॑व।रो॒ह॒ति॒।नि।यत्।आ॒सु॒।यजुः॑।द॒धे।सः।मा॒याः।अ॒र्चिना॑।प॒दा।अस्तृ॑णात्।नाक॑म्।आ।अ॒रु॒ह॒त्।नभ॑न्ताम्।अ॒न्य॒के।स॒मे॒॥  
यस्य॑।श्वे॒ता।वि॒ऽच॒क्ष॒णा।ति॒स्रः।भूमीः॑।अ॒धि॒ऽक्षि॒तः।त्रिः।उत्ऽत॑राणि।प॒प्रतुः॑।वरु॑णस्य।ध्रु॒वम्।सदः॑।सः।स॒प्ता॒नाम्।इ॒रज्य॒ति॒।नभ॑न्ताम्।अ॒न्य॒के।स॒मे॒॥  
यः।श्वे॒तान्।अधि॑ऽनिर्निजः।च॒क्रे।कृ॒ष्णान्।अनु॑।व्र॒ता।सः।धाम॑।पू॒र्व्यम्।म॒मे॒।यः।स्क॒म्भेन॑।वि।रोद॑सी॒ इति॑।अ॒जः।न।द्याम्।अधा॑रयत्।नभ॑न्ताम्।अ॒न्य॒के।स॒मे॒॥  
