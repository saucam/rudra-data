

  
आ।नू॒नम्।अ॒श्वि॒ना॒।यु॒वम्।व॒त्सस्य॑।ग॒न्त॒म्।अव॑से।प्र।अस्मै॑।य॒च्छ॒त॒म्।अ॒वृ॒कम्।पृ॒थु।छ॒र्दिः।यु॒यु॒तम्।याः।अरा॑तयः॥  
यत्।अ॒न्तरि॑क्षे।यत्।दि॒वि।यत्।पञ्च॑।मानु॑षान्।अनु॑।नृ॒म्णम्।तत्।ध॒त्त॒म्।अ॒श्वि॒ना॒॥  
ये।वा॒म्।दंसां॑सि।अ॒श्वि॒ना॒।विप्रा॑सः।प॒रि॒ऽम॒मृ॒शुः।ए॒व।इत्।का॒ण्वस्य॑।बो॒ध॒त॒म्॥  
अ॒यम्।वा॒म्।घ॒र्मः।अ॒श्वि॒ना॒।स्तोमे॑न।परि॑।सि॒च्य॒ते॒।अ॒यम्।सोमः॑।मधु॑ऽमान्।वा॒जि॒नी॒व॒सू॒ इति॑ वाजिनीऽवसू।येन॑।वृ॒त्रम्।चिके॑तथः॥  
यत्।अ॒प्ऽसु।यत्।व॒नस्पतौ॑।यत्।ओष॑धीषु।पु॒रु॒ऽदं॒स॒सा॒।कृ॒तम्।तेन॑।मा॒।अ॒वि॒ष्ट॒म्।अ॒श्वि॒ना॒॥  
यत्।ना॒स॒त्या॒।भु॒र॒ण्यथः॑।यत्।वा॒।दे॒व॒।भि॒ष॒ज्यथः॑।अ॒यम्।वा॒म्।व॒त्सः।म॒तिऽभिः।न।वि॒न्ध॒ते॒।ह॒विष्म॑न्तम्।हि।गच्छ॑थः॥  
आ।नू॒नम्।अ॒श्विनोः॑।ऋषिः॑।स्तोम॑म्।चि॒के॒त॒।वा॒मया॑।आ।सोम॑म्।मधु॑मत्ऽतमम्।घ॒र्मम्।सि॒ञ्चा॒त्।अथ॑र्वणि॥  
आ।नू॒नम्।र॒घुऽव॑र्तनिम्।रथ॑म्।ति॒ष्ठा॒थः॒।अ॒श्वि॒ना॒।आ।वा॒म्।स्तोमाः॑।इ॒मे।मम॑।नभः॑।न।चु॒च्य॒वी॒र॒त॒॥  
यत्।अ॒द्य।वा॒म्।ना॒स॒त्या॒।उ॒क्थैः।आ॒ऽचु॒च्यु॒वी॒महि॑।यत्।वा॒।वाणी॑भिः।अ॒श्वि॒ना॒।ए॒व।इत्।का॒ण्वस्य॑।बो॒ध॒त॒म्॥  
यत्।वा॒म्।क॒क्षीवा॑न्।उ॒त।यत्।विऽअ॑श्वः।ऋषिः॑।यत्।वा॒म्।दी॒र्घऽत॑माः।जु॒हाव॑।पृथी॑।यत्।वा॒म्।वै॒न्यः।सद॑नेषु।ए॒व।इत्।अतः॑।अ॒श्वि॒ना॒।चे॒त॒ये॒था॒म्॥  
या॒तम्।छ॒र्दिः॒ऽपौ।उ॒त।नः॒।प॒रः॒ऽपाः।भू॒तम्।ज॒ग॒त्ऽपौ।उ॒त।नः॒।त॒नू॒ऽपा।व॒र्तिः।तो॒काय॑।तन॑याय।या॒त॒म्॥  
यत्।इन्द्रे॑ण।स॒रथ॑म्।या॒थः।अ॒श्वि॒ना॒।यत्।वा॒।वा॒युना॑।भव॑थः।सम्ऽओ॑कसा।यत्।आ॒दि॒त्येभिः॑।ऋ॒भुऽभिः॑।स॒ऽजोष॑सा।यत्।वा॒।विष्णोः॑।वि॒ऽक्रम॑णेषु।तिष्ठ॑थः॥  
यत्।अ॒द्य।अ॒श्विनौ॑।अ॒हम्।हु॒वेय॑।वाज॑ऽसातये।यत्।पृ॒त्ऽसु।तु॒र्वणे॑।सहः॑।तत्।श्रेष्ठ॑म्।अ॒श्विनोः॑।अवः॑॥  
आ।नू॒नम्।या॒त॒म्।अ॒श्वि॒ना॒।इ॒मा।ह॒व्यानि॑।वा॒म्।हि॒ता।इ॒मे।सोमा॑सः।अधि॑।तु॒र्वशे॑।यदौ॑।इ॒मे।कण्वे॑षु।वा॒म्।अथ॑॥  
यत्।ना॒स॒त्या॒।प॒रा॒के।आ॒र्वा॒के।अस्ति॑।भे॒ष॒जम्।तेन॑।नू॒नम्।वि॒ऽम॒दाय॑।प्र॒ऽचे॒त॒सा॒।छ॒र्दिः।व॒त्साय॑।य॒च्छ॒त॒म्॥  
अभु॑त्सि।ऊँ॒ इति॑।प्र।दे॒व्या।सा॒कम्।वा॒चा।अ॒हम्।अ॒श्विनोः॑।वि।आ॒वः॒।दे॒वि॒।आ।म॒तिम्।वि।रा॒तिम्।मर्त्ये॑भ्यः॥  
प्र।बो॒ध॒य॒।उ॒षः॒।अ॒श्विना॑।प्र।दे॒वि॒।सू॒नृ॒ते॒।म॒हि॒।प्र।य॒ज्ञ॒ऽहो॒तः॒।आ॒नु॒षक्।प्र।मदा॑य।श्रवः॑।बृ॒हत्॥  
यत्।उ॒षः॒।यासि॑।भा॒नुना॑।सम्।सूर्ये॑ण।रो॒च॒से॒।आ।ह॒।अ॒यम्।अ॒श्विनोः॑।रथः॑।व॒र्तिः।या॒ति॒।नृ॒ऽपाय्य॑म्॥  
यत्।आऽपी॑तासः।अं॒शवः॑।गावः॑।न।दु॒ह्रे।ऊध॑ऽभिः।यत्।वा॒।वाणीः॑।अनू॑षत।प्र।दे॒व॒ऽयन्तः॑।अ॒श्विना॑॥  
प्र।द्यु॒म्नाय॑।प्र।शव॑से।प्र।नृ॒ऽसह्या॑य।शर्म॑णे।प्र।दक्षा॑य।प्र॒ऽचे॒त॒सा॒॥  
यत्।नू॒नम्।धी॒भिः।अ॒श्वि॒ना॒।पि॒तुः।योना॑।नि॒ऽसीद॑थः।यत्।वा॒।सु॒म्नेभिः॑।उ॒क्थ्या॒॥  
