

  
ए॒तत्।ते॒।इ॒न्द्र॒।वी॒र्य॑म्।गीः॒ऽभिः।गृ॒णन्ति॑।का॒रवः॑।ते।स्तोभ॑न्तः।ऊर्ज॑म्।आ॒व॒न्।घृ॒त॒ऽश्चुत॑म्।पौ॒रासः॑।न॒क्ष॒न्।धी॒तिऽभिः॑॥  
नक्ष॑न्ते।इन्द्र॑म्।अव॑से।सु॒ऽकृ॒त्यया॑।येषा॑म्।सु॒तेषु॑।मन्द॑से।यथा॑।स॒म्ऽव॒र्ते।अम॑दः।यथा॑।कृ॒शे।ए॒व।अ॒स्मे इति॑।इ॒न्द्र॒।म॒त्स्व॒॥  
आ।नः॒।विश्वे॑।स॒ऽजोष॑सः॑।देवा॑सः।गन्त॑न।उप॑।नः॒।वस॑वः।रु॒द्राः।अव॑से।नः॒।आ।ग॒म॒न्।शृ॒ण्वन्तु॑।म॒रुतः॑।हव॑म्॥  
पू॒षा।विष्णुः॑।हव॑नम्।मे॒।सर॑स्वती।अव॑न्तु।स॒प्त।सिन्ध॑वः।आपः॑।वातः॑।पर्व॑तासः।वन॒स्पतिः॑।शृ॒णोतु॑।पृ॒थि॒वी।हव॑म्॥  
यत्।इ॒न्द्र॒।राधः॑।अस्ति॑।ते॒।माघो॑नम्।म॒घ॒व॒त्ऽत॒म॒।तेन॑।नः॒।बो॒धि॒।स॒ध॒ऽमाद्यः॑।वृ॒धे।भगः॑।दा॒नाय॑।वृ॒त्र॒ऽह॒न्॥  
आजि॑ऽपते।नृ॒ऽप॒ते॒।त्वम्।इत्।हि।नः॒।वाजे॑।आ।व॒क्षि॒।सु॒क्र॒तो॒ इति॑ सुऽक्रतो।वी॒ती।होत्रा॑भिः।उ॒त।दे॒ववी॑तिऽभिः।स॒स॒ऽवांसः॑।वि।शृ॒ण्वि॒रे॒॥  
सन्ति॑।हि।अ॒र्ये।आ॒ऽशिषः॑।इन्द्रे॑।आयुः॑।जना॑नाम्।अ॒स्मान्।न॒क्ष॒स्व॒।म॒घ॒ऽव॒न्।उप॑।अव॑से।धु॒क्षस्व॑।पि॒प्युषी॑म्।इष॑म्॥  
व॒यम्।ते॒।इ॒न्द्र॒।स्तोमे॑भिः।वि॒धे॒म॒।त्वम्।अ॒स्माक॑म्।श॒त॒क्र॒तो॒ इति॑ शतऽक्रतो।महि॑।स्थू॒रम्।श॒श॒यम्।राधः॑।अह्र॑यम्।प्रस्क॑ण्वाय।नि।तो॒श॒य॒॥  
