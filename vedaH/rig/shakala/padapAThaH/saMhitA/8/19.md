

  
तम्।गू॒र्ध॒य॒।स्वः॑ऽनरम्।दे॒वासः॑।दे॒वम्।अ॒र॒तिम्।द॒ध॒न्वि॒रे॒।दे॒व॒ऽत्रा।ह॒व्यम्।आ।ऊ॒हि॒रे॒॥  
विभू॑तऽरातिम्।वि॒प्र॒।चि॒त्रऽशो॑चिषम्।अ॒ग्निम्।ई॒ळि॒ष्व॒।य॒न्तुर॑म्।अ॒स्य।मेघ॑स्य।सो॒म्यस्य॑।सो॒भ॒रे॒।प्र।ई॒म्।अ॒ध्व॒राय॑।पूर्व्य॑म्॥  
यजि॑ष्ठम्।त्वा॒।व॒वृ॒म॒हे॒।दे॒वम्।दे॒व॒ऽत्रा।होता॑रम्।अम॑र्त्यम्।अ॒स्य।य॒ज्ञस्य॑।सु॒ऽक्रतु॑म्॥  
ऊ॒र्जः।नपा॑तम्।सु॒ऽभग॑म्।सु॒ऽदीदि॑तिम्।अ॒ग्निम्।श्रेष्ठ॑ऽशोचिषम्।सः।नः॒।मि॒त्रस्य॑।वरु॑णस्य।सः।अ॒पाम्।आ।सु॒म्नम्।य॒क्ष॒ते॒।दि॒वि॥  
यः।स॒म्ऽइधा॑।यः।आऽहु॑ती।यः।वेदे॑न।द॒दाश॑।मर्तः॑।अ॒ग्नये॑।यः।नम॑सा।सु॒ऽअ॒ध्व॒रः॥  
तस्य॑।इत्।अर्व॑न्तः।रं॒ह॒य॒न्ते॒।आ॒शवः॑।तस्य॑।द्यु॒म्निऽत॑मम्।यशः॑।न।तम्।अंहः॑।दे॒वऽकृ॑तम्।कुतः॑।च॒न।न।मर्त्य॑ऽकृतम्।न॒श॒त्॥  
सु॒ऽअ॒ग्नयः॑।वः॒।अ॒ग्निऽभिः॑।स्याम॑।सू॒नो॒ इति॑।स॒ह॒सः॒।ऊ॒र्जा॒म्।प॒ते॒।सु॒ऽवीरः॑।त्वम्।अ॒स्म॒ऽयुः॥  
प्र॒ऽशंस॑मानः।अति॑थिः।न।मि॒त्रियः॑।अ॒ग्निः।रथः॑।न।वेद्यः॑।त्वे॒ इति॑।क्षेमा॑सः।अपि॑।स॒न्ति॒।सा॒धवः॑।त्वम्।राजा॑।र॒यी॒णाम्॥  
सः।अ॒द्धा।दा॒शुऽअ॑ध्वरः।अग्ने॑।मर्तः॑।सु॒ऽभ॒ग॒।सः।प्र॒ऽशंस्यः॑।सः।धी॒भिः।अ॒स्तु॒।सनि॑ता॥  
यस्य॑।त्वम्।ऊ॒र्ध्वः।अ॒ध्व॒राय॑।तिष्ठ॑सि।क्ष॒यत्ऽवी॑रः।सः।सा॒ध॒ते॒।सः।अर्व॑त्ऽभिः।सनि॑ता।सः।वि॒प॒न्यु॒ऽभिः॒।सः।शूरैः॑।सनि॑ता।कृ॒तम्॥  
यस्य॑।अ॒ग्निः।वपुः॑।गृ॒हे।स्तोम॑म्।चनः॑।दधी॑त।वि॒श्वऽवा॑र्यः।ह॒व्या।वा॒।वेवि॑षत्।विषः॑॥  
विप्र॑स्य।वा॒।स्तु॒व॒तः।स॒ह॒सः॒।य॒हो॒ इति॑।म॒क्षुऽत॑मस्य।रा॒तिषु॑।अ॒वःऽदे॑वम्।उ॒परि॑ऽमर्त्यम्।कृ॒धि॒।वसो॒ इति॑।वि॒वि॒दुषः॑।वचः॑॥  
यः।अ॒ग्निम्।ह॒व्यदा॑तिऽभिः।नमः॑ऽभिः।वा॒।सु॒ऽदक्ष॑म्।आ॒ऽविवा॑सति।गि॒रा।वा॒।अ॒जि॒रऽशो॑चिषम्॥  
स॒म्ऽइधा॑।यः।निऽशि॑ती।दाश॑त्।अदि॑तिम्।धाम॑ऽभिः।अ॒स्य॒।मर्त्यः॑।विश्वा॑।इत्।सः।धी॒भिः।सु॒ऽभगः॑।जना॑न्।अति॑।द्यु॒म्नैः।उ॒द्गःऽइ॑व।ता॒रि॒ष॒त्॥  
तत्।अ॒ग्ने॒।द्यु॒म्नम्।आ।भ॒र॒।यत्।स॒सह॑त्।सद॑ने।कम्।चि॒त्।अ॒त्रिण॑म्।म॒न्युम्।जन॑स्य।दुः॒ऽध्यः॑॥  
येन॑।चष्टे॑।वरु॑णः।मि॒त्रः।अ॒र्य॒मा।येन॑।नास॑त्या।भगः॑।व॒यम्।तत्।ते॒।शव॑सा।गा॒तु॒वित्ऽत॑माः।इन्द्र॑त्वाऽऊताः।वि॒धे॒म॒हि॒॥  
ते।घ॒।अ॒ग्ने॒।सु॒ऽआ॒ध्यः॑।ये।त्वा॒।वि॒प्र॒।नि॒ऽद॒धि॒रे।नृ॒ऽचक्ष॑सम्।विप्रा॑सः।दे॒व॒।सु॒ऽक्रतु॑म्॥  
ते।इत्।वेदि॑म्।सु॒ऽभ॒ग॒।ते।आऽहु॑तिम्।ते।सोतु॑म्।च॒क्रि॒रे॒।दि॒वि।त् ए।इत्।वाजे॑भिः।जि॒ग्युः॒।म॒हत्।धन॑म्।ये।त्वे इति॑।काम॑म्।नि॒ऽ ए॒रि॒रे॥  
भ॒द्रः।नः॒।अ॒ग्निः।आऽहु॑तः।भ॒द्रा।रा॒तिः।सु॒ऽभ॒ग॒।भ॒द्रः।अ॒ध्व॒रः।भ॒द्राः।उ॒त।प्रऽश॑स्तयः॥  
भ॒द्रम्।मनः॑।कृ॒णु॒ष्व॒।वृ॒त्र॒ऽतूर्ये॑।येन॑।स॒मत्ऽसु॑।स॒सहः॑।अव॑।स्थि॒रा।त॒नु॒हि॒।भूरि॑।शर्ध॑ताम्।व॒नेम॑।ते॒।अ॒भिष्टि॑ऽभिः॥  
इळे॑।गि॒रा।मनुः॑ऽहितम्।यम्।दे॒वाः।दू॒तम्।अ॒र॒तिम्।नि॒ऽए॒रि॒रे।यजि॑ष्ठम्।ह॒व्य॒ऽवाह॑नम्॥  
ति॒ग्मऽज॑म्भाय।तरु॑णाय।राज॑ते।प्रयः॑।गा॒य॒सि॒।अ॒ग्नये॑।यः।पिं॒शते॑।सू॒नृता॑भिः।सु॒ऽवीर्य॑म्।अ॒ग्निः।घृ॒तेभिः॑।आऽहु॑तः॥  
यदि॑।घृ॒तेभिः॑।आऽहु॑तः।वाशी॑म्।अ॒ग्निः।भर॑ते।उत्।च॒।अव॑।च॒।असु॑रःऽइव।निः॒ऽनिज॑म्॥  
यः।ह॒व्यानि॑।ऐर॑यत।मनुः॑ऽहितः।दे॒वः।आ॒सा।सु॒ऽग॒न्धिना॑।विवा॑सते।वार्या॑णि।सु॒ऽअ॒ध्व॒रः।होता॑।दे॒वः।अम॑र्त्यः॥  
यत्।अ॒ग्ने॒।मर्त्यः॑।त्वम्।स्याम्।अ॒हम्।मि॒त्र॒ऽम॒हः॒।अम॑र्त्यः।सह॑सः।सू॒नो॒ इति॑।आ॒ऽहु॒त॒॥  
न।त्वा॒।रा॒सी॒य॒।अ॒भिऽश॑स्तये।व॒सो॒ इति॑।न।पा॒प॒ऽत्वाय॑।स॒न्त्य॒।न।मे॒।स्तो॒ता।अ॒म॒ति॒ऽवा।न।दुःऽहि॑तः।स्यात्।अ॒ग्ने॒।न।पा॒पया॑॥  
पि॒तुः।न।पु॒त्रः।सुऽभृ॑तः।दु॒रो॒णे।आ।दे॒वान्।ए॒तु॒।प्र।नः॒।ह॒विः॥  
तव॑।अ॒हम्।अ॒ग्ने॒।ऊ॒तिऽभिः।नेदि॑ष्ठाभिः।स॒चे॒य॒।जोष॑म्।आ।व॒सो॒ इति॑।सदा॑।दे॒वस्य॑।मर्त्यः॑॥  
तव॑।क्रत्वा॑।स॒ने॒य॒म्।तव॑।रा॒तिऽभिः।अग्ने॑।तव॑।प्रश॑स्तिऽभिः।त्वाम्।इत्।आ॒हुः॒।प्रऽम॑तिम्।व॒सो॒ इति॑।मम॑।अ॒ग्ने॒।हर्ष॑स्व।दात॑वे॥  
प्र।सः।अ॒ग्ने॒।तव॑।ऊ॒तिऽभिः॑।सु॒ऽवीरा॑भिः।ति॒र॒ते॒।वाज॑भर्मऽभिः।यस्य॑।त्वम्।स॒ख्यम्।आ॒ऽवरः॑॥  
तव॑।द्र॒प्सः।नील॑ऽवान्।वा॒शः।ऋ॒त्वियः॑।इन्धा॑नः।सि॒ष्णो॒ इति॑।आ।द॒दे॒।त्वम्।म॒ही॒नाम्।उ॒षसा॑म्।अ॒सि॒।प्रि॒यः।क्ष॒पः।वस्तु॑षु।रा॒ज॒सि॒॥  
तम्।आ।अ॒ग॒न्म॒।सोभ॑रयः।स॒हस्र॑ऽमुष्कम्।सु॒ऽअ॒भि॒ष्टिम्।अव॑से।स॒म्ऽराज॑न्।त्रास॑दस्यवम्॥  
यस्य॑।ते॒।अ॒ग्ने॒।अ॒न्ये।अ॒ग्नयः॑।उ॒प॒ऽक्षितः॑।व॒याःऽइ॑व।विपः॑।न।द्यु॒म्ना।नि।यु॒वे॒।जना॑नाम्।तव॑।क्ष॒त्राणि॑।व॒र्धय॑न्॥  
यम्।आ॒दि॒त्या॒सः॒।अ॒द्रु॒हः॒।पा॒रम्।नय॑थ।मर्त्य॑म्।म॒घोना॑म्।विश्वे॑षाम्।सु॒ऽदा॒न॒वः॒॥  
यू॒यम्।रा॒जा॒नः॒।कम्।चि॒त्।च॒र्ष॒णि॒ऽस॒हः॒।क्षय॑न्तम्।मानु॑षान्।अनु॑।व॒यम्।ते।वः॒।वरु॑ण।मित्र॑।अर्य॑मन्।स्याम॑।इत्।ऋ॒तस्य॑।र॒थ्यः॑॥  
अदा॑त्।मे॒।पौ॒रु॒ऽकु॒त्स्यः।प॒ञ्चा॒शत॑म्।त्र॒सद॑स्युः।व॒धूना॑म्।मंहि॑ष्ठः।अ॒र्यः।सत्ऽप॑तिः॥  
उ॒त।मे॒।प्र॒यियोः॑।व॒यियोः॑।सु॒ऽवास्त्वाः॑।अधि॑।तुग्व॑नि।ति॒सॄ॒णाम्।स॒प्त॒ती॒नाम्।श्या॒वः।प्र॒ऽने॒ता।भु॒व॒त्।वसुः॑।दिया॑नाम्।पतिः॑॥  
