

  
यु॒वम्।दे॒वा॒।क्रतु॑ना।पू॒र्व्येण॑।यु॒क्ताः।रथे॑न।त॒वि॒षम्।य॒ज॒त्रा॒।आ।अ॒ग॒च्छ॒त॒म्।ना॒स॒त्या॒।शची॑भिः।इ॒दम्।तृ॒तीय॑म्।सव॑नम्।पि॒बा॒थः॒॥  
यु॒वाम्।दे॒वाः।त्रयः॑।ए॒का॒द॒शासः॑।स॒त्याः।स॒त्यस्य॑।द॒दृ॒शे॒।पु॒रस्ता॑त्।अ॒स्माक॑म्।य॒ज्ञम्।सव॑नम्।जु॒षा॒णा।पा॒तम्।सोम॑म्।अ॒श्वि॒ना॒।दीद्य॑ग्नी॒ इति॒ दीदि॑ऽअग्नी॥  
प॒नाय्य॑म्।तत्।अ॒श्वि॒ना॒।कृ॒तम्।वा॒म्।वृ॒ष॒भः।दि॒वः।रज॑सः।पृ॒थि॒व्याः।स॒हस्र॑म्।शंसाः॑।उ॒त।ये।गवि॑ष्टौ।सर्वा॑न्।इत्।तान्।उप॑।या॒त॒।पिब॑ध्यै॥  
अ॒यम्।वा॒म्।भा॒गः।निऽहि॑तः।य॒ज॒त्रा॒।इ॒माः।गिरः॑।ना॒स॒त्या॒।उप॑।या॒त॒म्।पिब॑तम्।सोम॑म्।मधु॑ऽमन्तम्।अ॒स्मे इति॑।प्र।दा॒श्वांस॑म्।अ॒व॒त॒म्।शची॑भिः॥  
