

  
व॒यम्।ऊँ॒ इति॑।त्वाम्।अ॒पू॒र्व्य॒।स्थू॒रम्।न।कत्।चि॒त्।भर॑न्तः।अ॒व॒स्यवः॑।वाजे॑।चि॒त्रम्।ह॒वा॒म॒हे॒॥  
उप॑।त्वा॒।कर्म॑न्।ऊ॒तये॑।सः।नः॒।युवा॑।उ॒ग्रः।च॒का॒म॒।यः।धृ॒षत्।त्वाम्।इत्।हि।अ॒वि॒तार॑म्।व॒वृ॒महे॑।सखा॑यः।इ॒न्द्र॒।सा॒न॒सिम्॥  
आ।या॒हि॒।इ॒मे।इन्द॑वः।अश्व॑ऽपते।गोऽप॑ते।उर्व॑राऽपते।सोम॑म्।सो॒म॒ऽप॒ते॒।पि॒ब॒॥  
व॒यम्।हि।त्वा॒।बन्धु॑ऽमन्तम्।अ॒ब॒न्धवः॑।विप्रा॑सः।इ॒न्द्र॒।ये॒मि॒म।या।ते॒।धामा॑नि।वृ॒ष॒भ॒।तेभिः॑।आ।ग॒हि॒।विश्वे॑भिः।सोम॑ऽपीतये॥  
सीद॑न्तः।ते॒।वयः॑।य॒था॒।गोऽश्री॑ते।मधौ॑।म॒दि॒रे।वि॒वक्ष॑णे।अ॒भि।त्वाम्।इ॒न्द्र॒।नो॒नु॒मः॒॥  
अच्छ॑।च॒।त्वा॒।ए॒ना।नम॑सा।वदा॑मसि।किम्।मुहुः॑।चि॒त्।वि।दी॒ध॒यः॒।सन्ति॑।कामा॑सः।ह॒रि॒ऽवः॒।द॒दिः।त्वम्।स्मः।व॒यम्।सन्ति॑।नः॒।धियः॑॥  
नूत्नाः॑।इत्।इ॒न्द्र॒।ते॒।व॒यम्।ऊ॒ती।अ॒भू॒म॒।न॒हि।नु।ते॒।अ॒द्रि॒ऽवः॒।वि॒द्म।पु॒रा।परी॑णसः॥  
वि॒द्म।स॒खि॒ऽत्वम्।उ॒त।शू॒र॒।भो॒ज्य॑म्।आ।ते॒।ता।व॒ज्रि॒न्।ई॒म॒हे॒।उ॒तो इति॑।स॒म॒स्मि॒न्।आ।शि॒शी॒हि॒।नः॒।व॒सो॒ इति॑।वाजे॑।सु॒ऽशि॒प्र॒।गोऽम॑ति॥  
यः।नः॒।इ॒दम्ऽइ॑दम्।पु॒रा।प्र।वस्यः॑।आ॒ऽनि॒नाय॑।तम्।ऊँ॒ इति॑।वः॒।स्तु॒षे॒।सखा॑यः।इन्द्र॑म्।ऊ॒तये॑॥  
हरि॑ऽअश्वम्।सत्ऽप॑तिम्।च॒र्ष॒णि॒ऽसह॑म्।सः।हि।स्म॒।यः।अम॑न्दत।आ।तु।नः॒।सः।व॒य॒ति॒।गव्य॑म्।अश्व्य॑म्।स्तो॒तृऽभ्यः॑।म॒घऽवा॑।श॒तम्॥  
त्वया॑।ह॒।स्वि॒त्।यु॒जा।व॒यम्।प्रति॑।श्व॒सन्त॑म्।वृ॒ष॒भ॒।ब्रु॒वी॒म॒हि॒।सं॒स्थे।जन॑स्य।गोऽम॑तः॥  
जये॑म।का॒रे।पु॒रु॒ऽहू॒त॒।का॒रिणः॑।अ॒भि।ति॒ष्ठे॒म॒।दुः॒ऽध्यः॑।नृऽभिः॑।वृ॒त्रम्।ह॒न्याम॑।शू॒शु॒याम॑।च॒।अवेः॑।इ॒न्द्र॒।प्र।नः॒।धियः॑॥  
अ॒भ्रा॒तृ॒व्यः।अ॒ना।त्वम्।अना॑पिः।इ॒न्द्र॒।ज॒नुषा॑।स॒नात्।अ॒सि॒।यु॒धा।इत्।आ॒पि॒ऽत्वम्।इ॒च्छ॒से॒॥  
नकिः॑।रे॒वन्त॑म्।स॒ख्याय॑।वि॒न्द॒से॒।पीय॑न्ति।ते॒।सु॒रा॒श्वः॑।य॒दा।कृ॒णोषि॑।न॒द॒नुम्।सम्।ऊ॒ह॒सि॒।आत्।इत्।पि॒ताऽइ॑व।हू॒य॒से॒॥  
मा।ते॒।अ॒मा॒ऽजुरः॑।य॒था॒।मू॒रासः॑।इ॒न्द्र॒।स॒ख्ये।त्वाऽव॑तः।नि।स॒दा॒म॒।सचा॑।सु॒ते॥  
मा।ते॒।गो॒ऽद॒त्र॒।निः।अ॒रा॒म॒।राध॑सः।इन्द्र॑।मा।ते॒।गृ॒हा॒म॒हि॒।दृ॒ळ्हा।चि॒त्।अ॒र्यः।प्र।मृ॒श॒।अ॒भि।आ।भ॒र॒।न।ते॒।दा॒मानः॑।आ॒ऽदभे॑॥  
इन्द्रः॑।वा॒।घ॒।इत्।इय॑त्।म॒घम्।सर॑स्वती।वा॒।सु॒ऽभगा॑।द॒दिः।वसु॑।त्वम्।वा॒।चि॒त्र॒।दा॒शुषे॑॥  
चित्रः॑।इत्।राजा॑।रा॒ज॒काः।इत्।अ॒न्य॒के।य॒के।सर॑स्वतीम्।अनु॑।प॒र्जन्यः॑ऽइव।त॒तन॑त्।हि।वृ॒ष्ट्या।स॒हस्र॑म्।अ॒युता॑।दद॑त्॥  
