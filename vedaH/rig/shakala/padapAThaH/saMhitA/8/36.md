

  
अ॒वि॒ता।अ॒सि॒।सु॒न्व॒तः।वृक्तऽब॑र्हिषः।पिब॑।सोम॑म्।मदा॑य।कम्।श॒त॒क्र॒तो॒ इति॑ शतऽक्रतो।यम्।ते॒।भा॒गम्।अधा॑रयन्।विश्वाः॑।से॒हा॒नः।पृत॑नाः।उ॒रु।ज्रयः॑।सम्।अ॒प्सु॒ऽजित्।म॒रुत्वा॑न्।इ॒न्द्र॒।स॒त्ऽप॒ते॒॥  
प्र।अ॒व॒।स्तो॒तार॑म्।म॒घ॒ऽव॒न्।अव॑।त्वाम्।पिब॑।सोम॑म्।मदा॑य।कम्।श॒त॒क्र॒तो॒ इति॑ शतऽक्रतो।यम्।ते॒।भा॒गम्।अधा॑रयन्।विश्वाः॑।से॒हा॒नः।पृत॑नाः।उ॒रु।ज्रयः॑।सम्।अ॒प्सु॒ऽजित्।म॒रुत्वा॑न्।इ॒न्द्र॒।स॒त्ऽप॒ते॒॥  
ऊ॒र्जा।दे॒वान्।अव॑सि।ओज॑सा।त्वाम्।पिब॑।सोम॑म्।मदा॑य।कम्।श॒त॒क्र॒तो॒ इति॑ शतऽक्रतो।यम्।ते॒।भा॒गम्।अधा॑रयन्।विश्वाः॑।से॒हा॒नः।पृत॑नाः।उ॒रु।ज्रयः॑।सम्।अ॒प्सु॒ऽजित्।म॒रुत्वा॑न्।इ॒न्द्र॒।स॒त्ऽप॒ते॒॥  
ज॒नि॒ता।दि॒वः।ज॒नि॒ता।पृ॒थि॒व्याः।पिब॑।सोम॑म्।मदा॑य।कम्।श॒त॒क्र॒तो॒ इति॑ शतऽक्रतो।यम्।ते॒।भा॒गम्।अधा॑रयन्।विश्वाः॑।से॒हा॒नः।पृत॑नाः।उ॒रु।ज्रयः॑।सम्।अ॒प्सु॒ऽजित्।म॒रुत्वा॑न्।इ॒न्द्र॒।स॒त्ऽप॒ते॒॥  
ज॒नि॒ता।अश्वा॑नाम्।ज॒नि॒ता।गवा॑म्।अ॒सि॒ पिब॑।सोम॑म्।मदा॑य।कम्।श॒त॒क्र॒तो॒ इति॑ शतऽक्रतो।यम्।ते॒।भा॒गम्।अधा॑रयन्।विश्वाः॑।से॒हा॒नः।पृत॑नाः।उ॒रु।ज्रयः॑।सम्।अ॒प्सु॒ऽजित्।म॒रुत्वा॑न्।इ॒न्द्र॒।स॒त्ऽप॒ते॒॥  
अत्री॑णाम्।स्तोम॑म्।अ॒द्रि॒ऽवः॒।म॒हः।कृ॒धि॒।पिब॑।सोम॑म्।मदा॑य।कम्।श॒त॒क्र॒तो॒ इति॑ शतऽक्रतो।यम्।ते॒।भा॒गम्।अधा॑रयन्।विश्वाः॑।से॒हा॒नः।पृत॑नाः।उ॒रु।ज्रयः॑।सम्।अ॒प्सु॒ऽजित्।म॒रुत्वा॑न्।इ॒न्द्र॒।स॒त्ऽप॒ते॒॥  
श्या॒वऽअ॑श्वस्य।सु॒न्व॒तः।तथा॑।शृ॒णु॒।यथा॑।अशृ॑णोः।अत्रेः॑।कर्मा॑णि।कृ॒ण्व॒तः।प्र।त्र॒सद॑स्युम्।आ॒वि॒थ॒।त्वम्।एकः॑।इत्।नृ॒ऽसह्ये॑।इन्द्र॑।ब्रह्मा॑णि।व॒र्धय॑न्॥  
