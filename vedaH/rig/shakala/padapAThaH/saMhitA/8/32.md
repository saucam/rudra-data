

  
प्र।कृ॒तानि॑।ऋ॒जी॒षिणः॑।कण्वाः॑।इन्द्र॑स्य।गाथ॑या।मदे॑।सोम॑स्य।वो॒च॒त॒॥  
यः।सृबि॑न्दम्।अन॑र्शनिम्।पिप्रु॑म्।दा॒सम्।अ॒ही॒शुव॑म्।वधी॑त्।उ॒ग्रः।रि॒णन्।अ॒पः॥  
नि।अर्बु॑दस्य।वि॒ष्टप॑म्।व॒र्ष्माण॑म्।बृ॒ह॒तः।ति॒र॒।कृ॒षे।तत्।इ॒न्द्र॒।पौंस्य॑म्॥  
प्रति॑।श्रु॒ताय॑।वः॒।धृ॒षत्।तूर्णा॑शम्।न।गि॒रेः।अधि॑।हु॒वे।सु॒ऽशि॒प्रम्।ऊ॒तये॑॥  
सः।गोः।अश्व॑स्य।वि।व्र॒जम्।म॒न्दा॒नः।सो॒म्येभ्यः॑।पुर॑म्।न।शू॒र॒।द॒र्ष॒सि॒॥  
यदि॑।मे॒।र॒रणः॑।सु॒ते।उ॒क्थे।वा॒।दध॑से।चनः॑।आ॒रात्।उप॑।स्व॒धा।आ।ग॒हि॒॥  
व॒यम्।घ॒।ते॒।अपि॑।स्म॒सि॒।स्तो॒तारः॑।इ॒न्द्र॒।गि॒र्व॒णः॒।त्वम्।नः॒।जि॒न्व॒।सो॒म॒ऽपाः॒॥  
उ॒त।नः॒।पि॒तुम्।आ।भ॒र॒।स॒म्ऽर॒रा॒णः।अवि॑ऽक्षितम्।मघ॑ऽवन्।भूरि॑।ते॒।वसु॑॥  
उ॒त।नः॒।गोऽम॑तः।कृ॒धि॒।हिर॑ण्यऽवतः।अ॒श्विनः॑।इळा॑भिः।सम्।र॒भे॒म॒हि॒॥  
बृ॒बत्ऽउ॑क्थम्।ह॒वा॒म॒हे॒।सृ॒प्रऽक॑रस्नम्।ऊ॒तये॑।साधु॑।कृ॒ण्वन्त॑म्।अव॑से॥  
यः।स॒म्ऽस्थे।चि॒त्।श॒तऽक्र॑तुः।आत्।ई॒म्।कृ॒णोति॑।वृ॒त्र॒ऽहा।ज॒रि॒तृऽभ्यः॑।पु॒रु॒ऽवसुः॑॥  
सः।नः॒।श॒क्रः।चि॒त्।आ।श॒क॒त्।दान॑ऽवान्।अ॒न्त॒र॒ऽआ॒भ॒रः।इन्द्रः॑।विश्वा॑भिः।ऊ॒तिऽभिः॑॥  
यः।रा॒यः।अ॒वनिः॑।म॒हान्।सु॒ऽपा॒रः।सु॒न्व॒तः।सखा॑।तम्।इन्द्र॑म्।अ॒भि।गा॒य॒त॒॥  
आ॒ऽय॒न्तार॑म्।महि॑।स्थि॒रम्।पृत॑नासु।श्र॒वः॒ऽजित॑म्।भूरेः॑।ईशा॑नम्।ओज॑सा॥  
नकिः॑।अस्य॑।शची॑नाम्।नि॒ऽय॒न्ता।सू॒नृता॑नाम्।नकिः॑।व॒क्ता।न।दा॒त्।इति॑॥  
न।नू॒नम्।ब्र॒ह्मणा॑म्।ऋ॒णम्।प्रा॒शू॒नाम्।अ॒स्ति॒।सु॒न्व॒ताम्।न।सोमः॑।अ॒प्र॒ता।प॒पे॒॥  
पन्ये॑।इत्।उप॑।गा॒य॒त॒।पन्ये॑।उ॒क्थानि॑।शं॒स॒त॒।ब्रह्म॑।कृ॒णो॒त॒।पन्ये॑।इत्॥  
पन्यः॑।आ।द॒र्दि॒र॒त्।श॒ता।स॒हस्रा॑।वा॒जी।अवृ॑तः।इन्द्रः॑।यः।यज्व॑नः।वृ॒धः॥  
वि।सु।च॒र॒।स्व॒धाः।अनु॑।कृ॒ष्टी॒नाम्।अनु॑।आ॒ऽहुवः॑।इन्द्र॑।पिब॑।सु॒ताना॑म्॥  
पिब॑।स्वऽधै॑नवानाम्।उ॒त।यः।तुग्र्ये॑।सचा॑।उ॒त।अ॒यम्।इ॒न्द्र॒।यः।तव॑॥  
अति॑।इ॒हि॒।म॒न्यु॒ऽसा॒विन॑म्।सु॒सु॒ऽवांस॑म्।उ॒प॒ऽअर॑णे।इ॒मम्।रा॒तम्।सु॒तम्।पि॒ब॒॥  
इ॒हि।ति॒स्रः।प॒रा॒वतः॑।इ॒हि।पञ्च॑।जना॑न्।अति॑।धेनाः॑।इ॒न्द्र॒।अ॒व॒ऽचाक॑शत्॥  
सूर्यः॑।र॒श्मिम्।यथा॑।सृ॒ज॒।त्वा॒।य॒च्छ॒न्तु॒।मे॒।गिरः॑।नि॒म्नम्।आपः॑।न।स॒ध्र्य॑क्॥  
अध्व॑र्यो॒ इति॑।आ।तु।हि।सि॒ञ्च।सोम॑म्।वी॒राय॑।शि॒प्रिणे॑।भर॑।सु॒तस्य॑।पी॒तये॑॥  
यः।उ॒द्नः।फ॒लि॒ऽगम्।भि॒नत्।न्य॑क्।सिन्धू॑न्।अ॒व॒ऽअसृ॑जत्।यः।गोषु॑।प॒क्वम्।धा॒रय॑त्॥  
अह॑न्।वृ॒त्रम्।ऋची॑षमः।औ॒र्ण॒ऽवा॒भम्।अ॒ही॒शुव॑म्।हि॒मेन॑।अ॒वि॒ध्य॒त्।अर्बु॑दम्॥  
प्र।वः॒।उ॒ग्राय॑।निः॒ऽतुरे॑।अषा॑ळ्हाय।प्र॒ऽस॒क्षिणे॑।दे॒वत्त॑म्।ब्रह्म॑।गा॒य॒त॒॥  
यः।विश्वा॑नि।अ॒भि।व्र॒ता।सोम॑स्य।मदे॑।अन्ध॑सः।इन्द्रः॑।दे॒वेषु॑।चेत॑ति॥  
इ॒ह।त्या।स॒ध॒ऽमाद्या॑।हरी॒ इति॑।हिर॑ण्यऽकेश्या।वो॒ळ्हाम्।अ॒भि।प्रयः॑।हि॒तम्॥  
अ॒र्वाञ्च॑म्।त्वा॒।पु॒रु॒ऽस्तु॒त॒।प्रि॒यमे॑धऽस्तुता।हरी॒ इति॑।सो॒म॒ऽपेया॑य।व॒क्ष॒तः॒॥  
