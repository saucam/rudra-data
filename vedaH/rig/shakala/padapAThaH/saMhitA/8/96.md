

  
अ॒स्मै।उ॒षसः॑।आ।अ॒ति॒र॒न्त॒।याम॑म्।इन्द्रा॑य।नक्त॑म्।ऊर्म्याः॑।सु॒ऽवाचः॑।अ॒स्मै।आपः॑।मा॒तरः॑।स॒प्त।त॒स्थुः॒।नृऽभ्यः॑।तरा॑य।सिन्ध॑वः।सु॒ऽपा॒राः॥  
अति॑ऽविद्धा।वि॒थु॒रेण॑।चि॒त्।अस्रा॑।त्रिः।स॒प्त।सानु॑।सम्ऽहि॑ता।गि॒री॒णाम्।न।तत्।दे॒वः।न।मर्त्यः॑।तु॒तु॒र्या॒त्।यानि॑।प्रऽवृ॑द्धः।वृ॒ष॒भः।च॒कार॑॥  
इन्द्र॑स्य।वज्रः॑।आ॒य॒सः।निऽमि॑श्लः।इन्द्र॑स्य।बा॒ह्वोः।भूयि॑ष्ठम्।ओजः॑।शी॒र्षन्।इन्द्र॑स्य।क्रत॑वः।नि॒रे॒के।आ॒सन्।आ।ई॒ष॒न्त॒।श्रुत्यै॑।उ॒पा॒के॥  
मन्ये॑।त्वा॒।य॒ज्ञिय॑म्।य॒ज्ञिया॑नाम्।मन्ये॑।त्वा॒।च्यव॑नम्।अच्यु॑तानाम्।मन्ये॑।त्वा॒।सत्व॑नाम्।इ॒न्द्र॒।के॒तुम्।मन्ये॑।त्वा॒।वृ॒ष॒भम्।च॒र्ष॒णी॒नाम्॥  
आ।यत्।वज्र॑म्।बा॒ह्वोः।इ॒न्द्र॒।धत्से॑।म॒द॒ऽच्युत॑म्।अह॑ये।हन्त॒वै।ऊँ॒ इति॑।प्र।पर्व॑ताः।अन॑वन्त।प्र।गावः॑।प्र।ब्र॒ह्माणः॑।अ॒भि॒ऽनक्ष॑न्तः।इन्द्र॑म्॥  
तम्।ऊँ॒ इति॑।स्त॒वा॒म॒।यः।इ॒मा।ज॒जान॑।विश्वा॑।जा॒तानि॑।अव॑राणि।अ॒स्मा॒त्।इन्द्रे॑ण।मि॒त्रम्।दि॒धि॒षे॒म॒।गीः॒ऽभिः।उपो॒ इति॑।नमः॑ऽभिः।वृ॒ष॒भम्।वि॒शे॒म॒॥  
वृ॒त्रस्य॑।त्वा॒।श्व॒सथा॑त्।ईष॑माणाः।विश्वे॑।दे॒वाः।अ॒ज॒हुः॒।ये।सखा॑यः।म॒रुत्ऽभिः॑।इ॒न्द्र॒।स॒ख्यम्।ते॒।अ॒स्तु॒।अथ॑।इ॒माः।विश्वाः॑।पृत॑नाः।ज॒या॒सि॒॥  
त्रिः।ष॒ष्टिः।त्वा॒।म॒रुतः॑।व॒वृ॒धा॒नाः।उ॒स्राःऽइ॑व।रा॒शयः॑।य॒ज्ञिया॑सः।उप॑।त्वा॒।इ॒मः॒।कृ॒धि।नः॒।भा॒ग॒ऽधेय॑म्।शुष्म॑म्।ते॒।ए॒ना।ह॒विषा॑।वि॒धे॒म॒॥  
ति॒ग्मम्।आयु॑धम्।म॒रुता॑म्।अनी॑कम्।कः।ते॒।इ॒न्द्र॒।प्रति॑।वज्र॑म्।द॒ध॒र्ष॒।अ॒ना॒यु॒धासः॑।असु॑राः।अ॒दे॒वाः।च॒क्रेण॑।तान्।अप॑।व॒प॒।ऋ॒जी॒षि॒न्॥  
म॒हे।उ॒ग्राय॑।त॒वसे॑।सु॒ऽवृ॒क्तिम्।प्र।ई॒र॒य॒।शि॒वऽत॑माय।प॒श्वः।गिर्वा॑हसे।गिरः॑।इन्द्रा॑य।पू॒र्वीः।धे॒हि।त॒न्वे॑।कु॒वित्।अ॒ङ्ग।वेद॑त्॥  
उ॒क्थऽवा॑हसे।वि॒ऽभ्वे॑।म॒नी॒षाम्।द्रुणा॑।न।पा॒रम्।ई॒र॒य॒।न॒दीना॑म्।नि।स्पृ॒श॒।धि॒या।त॒न्वि॑।श्रु॒तस्य॑।जुष्ट॑ऽतरस्य।कु॒वित्।अ॒ङ्ग।वेद॑त्॥  
तत्।वि॒वि॒ड्ढि॒।यत्।ते॒।इन्द्रः॑।जुजो॑षत्।स्तु॒हि।सु॒ऽस्तु॒तिम्।न॒म॒सा।वि॒वा॒स॒।उप॑।भू॒ष॒।ज॒रि॒तः॒।मा।रु॒व॒ण्यः॒।श्रा॒वया॑।वाच॑म्।कु॒वित्।अ॒ङ्ग।वेद॑त्॥  
अव॑।द्र॒प्सः।अं॒शु॒ऽमती॑म्।अ॒ति॒ष्ठ॒त्।इ॒या॒नः।कृ॒ष्णः।द॒शऽभिः॑।स॒हस्रैः॑।आव॑त्।तम्।इन्द्रः॑।शच्या॑।धम॑न्तम्।अप॑।स्नेहि॑तीः।नृ॒ऽमनाः॑।अ॒ध॒त्त॒॥  
द्र॒प्सम्।अ॒प॒श्य॒म्।विषु॑णे।चर॑न्तम्।उ॒प॒ऽह्व॒रे।न॒द्यः॑।अं॒शु॒ऽमत्याः॑।नभः॑।न।कृ॒ष्णम्।अ॒व॒त॒स्थि॒ऽवांस॑म्।इष्या॑मि।वः॒।वृ॒ष॒णः॒।युध्य॑त।आ॒जौ॥  
अध॑।द्र॒प्सः।अं॒शु॒ऽमत्याः॑।उ॒पऽस्थे॑।अधा॑रयत्।त॒न्व॑म्।ति॒त्वि॒षा॒णः।विशः॑।अदे॑वीः।अ॒भि।आ॒ऽचर॑न्तीः।बृह॒स्पति॑ना।यु॒जा।इन्द्रः॑।स॒स॒हे॒॥  
त्वम्।ह॒।त्यत्।स॒प्तऽभ्यः॑।जाय॑मानः।अ॒श॒त्रुऽभ्यः॑।अ॒भ॒वः॒।शत्रुः॑।इ॒न्द्र॒।गू॒ळ्हे।द्यावा॑पृथि॒वी इति॑।अनु॑।अ॒वि॒न्दः॒।वि॒भ्म॒त्ऽभ्यः॑।भुव॑नेभ्यः।रण॑म्।धाः॒॥  
त्वम्।ह॒।त्यत्।अ॒प्र॒ति॒ऽमा॒नम्।ओजः॑।वज्रे॑ण।व॒ज्रि॒न्।धृ॒षि॒तः।ज॒घ॒न्थ॒।त्वम्।शुष्ण॑स्य।अव॑।अ॒ति॒रः॒।वध॑त्रैः।त्वम्।गाः।इ॒न्द्र॒।शच्या॑।इत्।अ॒वि॒न्दः॒॥  
त्वम्।ह॒।त्यत्।वृ॒ष॒भ॒।च॒र्ष॒णी॒नाम्।घ॒नः।वृ॒त्राणा॑म्।त॒वि॒षः।ब॒भू॒थ॒।त्वम्।सिन्धू॑न्।अ॒सृ॒जः॒।त॒स्त॒भा॒नान्।त्वम्।अ॒पः।अ॒ज॒यः॒।दा॒सऽप॑त्नीः॥  
सः।सु॒ऽक्रतुः॑।रणि॑ता।यः।सु॒तेषु॑।अनु॑त्तऽमन्युः।यः।अहा॑ऽइव।रे॒वान्।यः।एकः॑।इत्।नरि॑।अपां॑सि।कर्ता॑।सः।वृ॒त्र॒ऽहा।प्रति॑।इत्।अ॒न्यम्।आ॒हुः॒॥  
सः।वृ॒त्र॒ऽहा।इन्द्रः॑।च॒र्ष॒णि॒ऽधृत्।तम्।सु॒ऽस्तु॒त्या।हव्य॑म्।हु॒वे॒म॒।सः।प्र॒ऽअ॒वि॒ता।म॒घऽवा॑।नः॒।अ॒धि॒ऽव॒क्ता।सः।वाज॑स्य।श्र॒व॒स्य॑स्य।दा॒ता॥  
सः।वृ॒त्र॒ऽहा।इन्द्रः॑।ऋ॒भु॒क्षाः।स॒द्यः।ज॒ज्ञा॒नः।हव्यः॑।ब॒भू॒व॒।कृ॒ण्वन्।अपां॑सि।नर्या॑।पु॒रूणि॑।सोमः॑।न।पी॒तः।हव्यः॑।सखि॑ऽभ्यः॥  
