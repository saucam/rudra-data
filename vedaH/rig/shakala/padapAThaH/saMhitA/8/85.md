

  
आ।मे॒।हव॑म्।ना॒स॒त्या॒।अश्वि॑ना।गच्छ॑तम्।यु॒वम्।मध्वः॑।सोम॑स्य।पी॒तये॑॥  
इ॒मम्।मे॒।स्तोम॑म्।अ॒श्वि॒ना॒।इ॒मम्।मे॒।शृ॒णु॒त॒म्।हव॑म्।मध्वः॑।सोम॑स्य।पी॒तये॑॥  
अ॒यम्।वा॒म्।कृष्णः॑।अ॒श्वि॒ना॒।हव॑ते।वा॒जि॒नी॒व॒सू॒ इति॑ वाजिनीऽवसू।मध्वः॑।सोम॑स्य।पी॒तये॑॥  
शृ॒णु॒तम्।ज॒रि॒तुः।हव॑म्।कृष्ण॑स्य।स्तु॒व॒तः।न॒रा॒।मध्वः॑।सोम॑स्य।पी॒तये॑॥  
छ॒र्दिः।य॒न्त॒म्।अदा॑भ्यम्।विप्रा॑य।स्तु॒व॒ते।न॒रा॒।मध्वः॑।सोम॑स्य।पी॒तये॑॥  
गच्छ॑तम्।दा॒शुषः॑।गृ॒हम्।इ॒त्था।स्तु॒व॒तः।अ॒श्वि॒ना॒।मध्वः॑।सोम॑स्य।पी॒तये॑॥  
यु॒ञ्जाथा॑म्।रास॑भम्।रथे॑।वी॒ळुऽअ॑ङ्गे।वृ॒ष॒ण्व॒सू॒ इति॑ वृषण्ऽवसू।मध्वः॑।सोम॑स्य।पी॒तये॑॥  
त्रि॒ऽव॒न्धु॒रेण॑।त्रि॒ऽवृता॑।रथे॑न।आ।या॒त॒म्।अ॒श्वि॒ना॒।मध्वः॑।सोम॑स्य।पी॒तये॑॥  
नु।मे॒।गिरः॑।ना॒स॒त्या॒।अश्वि॑ना।प्र।अ॒व॒त॒म्।यु॒वम्।मध्वः॑।सोम॑स्य।पी॒तये॑॥  
