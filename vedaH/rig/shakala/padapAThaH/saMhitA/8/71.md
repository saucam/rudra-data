

  
त्वम्।नः॒।अ॒ग्ने॒।महः॑ऽभिः।पा॒हि।विश्व॑स्याः।अरा॑तेः।उ॒त।द्वि॒षः।मर्त्य॑स्य॥  
न॒हि।म॒न्युः।पौरु॑षेयः।ईशे॑।हि।वः॒।प्रि॒य॒ऽजा॒त॒।त्वम्।इत्।अ॒सि॒।क्षपा॑ऽवान्॥  
सः।नः॒।विश्वे॑भिः।दे॒वेभिः॑।ऊर्जः॑।नपा॑त्।भद्र॑ऽशोचे।र॒यिम्।दे॒हि॒।वि॒श्वऽवा॑रम्॥  
न।तम्।अ॒ग्ने॒।अरा॑तयः।मर्त॑म्।यु॒व॒न्त॒।रा॒यः।यम्।त्राय॑से।दा॒श्वांस॑म्॥  
यम्।त्वम्।वि॒प्र॒।मे॒धऽसा॑तौ।अग्ने॑।हि॒नोषि॑।धना॑य।सः।तव॑।ऊ॒ती।गोषु॑।गन्ता॑॥  
त्वम्।र॒यिम्।पु॒रु॒ऽवीर॑म्।अग्ने॑।दा॒शुषे॑।मर्ता॑य।प्र।नः॒।न॒य॒।वस्यः॑।अच्छ॑॥  
उ॒रु॒ष्य।नः॒।मा।परा॑।दाः॒।अ॒घ॒ऽय॒ते।ज॒त॒ऽवे॒दः॒।दुः॒ऽआ॒ध्ये॑।मर्ता॑य॥  
अग्ने॑।माकिः॑।ते॒।दे॒वस्य॑।रा॒तिम्।अदे॑वः।यु॒यो॒त॒।त्वम्।ई॒शि॒षे॒।वसू॑नाम्॥  
सः।नः॒।वस्वः॑।उप॑।मा॒सि॒।ऊर्जः॑।नपा॑त्।माहि॑नस्य।सखे॑।व॒सो॒ इति॑।ज॒रि॒तृऽभ्यः॑॥  
अच्छ॑।नः॒।शी॒रऽशो॑चिषम्।गिरः॑।य॒न्तु॒।द॒र्श॒तम्।अच्छ॑।य॒ज्ञासः॑।नम॑सा।पु॒रु॒ऽवसु॑म्।पु॒रु॒ऽप्र॒श॒स्तम्।ऊ॒तये॑॥  
अ॒ग्निम्।सू॒नुम्।सह॑सः।जा॒तऽवे॑दसम्।दा॒नाय॑।वार्या॑णाम्।द्वि॒ता।यः।भूत्।अ॒मृतः॑।मर्त्ये॑षु।आ।होता॑।म॒न्द्रऽत॑मः।वि॒शि॥  
अ॒ग्निम्।वः॒।दे॒व॒ऽय॒ज्यया॑।अ॒ग्निम्।प्र॒ऽय॒ति।अ॒ध्व॒रे।अ॒ग्निम्।धी॒षु।प्र॒थ॒मम्।अ॒ग्निम्।अर्व॑ति।अ॒ग्निम्।क्षैत्रा॑य।साध॑से॥  
अ॒ग्निः।इ॒षाम्।स॒ख्ये।द॒दा॒तु॒।नः॒।ईशे॑।यः।वार्या॑णाम्।अ॒ग्निम्।तो॒के।तन॑ये।शश्व॑त्।ई॒म॒हे॒।वसु॑म्।सन्त॑म्।त॒नू॒ऽपाम्॥  
अ॒ग्निम्।ई॒ळि॒ष्व॒।अव॑से।गाथा॑भिः।शी॒रऽशो॑चिषम्।अ॒ग्निम्।रा॒ये।पु॒रु॒ऽमी॒ळ्ह॒।श्रु॒तम्।नरः॑।अ॒ग्निम्।सु॒ऽदी॒तये॑।छ॒र्धिः॥  
अ॒ग्निम्।द्वेषः॑।योत॒वै।नः॒।गृ॒णी॒म॒सि॒।अ॒ग्निम्।शम्।योः।च॒।दात॑वे।विश्वा॑सु।वि॒क्षु।अ॒वि॒ताऽइ॑व।हव्यः॑।भुव॑त्।वस्तुः॑।ऋ॒षू॒णाम्॥  
