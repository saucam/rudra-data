

  
महि॑।वः॒।म॒ह॒ताम्।अवः॑।वरु॑ण।मित्र॑।दा॒शुषे॑।यम्।आ॒दि॒त्याः॒।अ॒भि।द्रु॒हः।रक्ष॑थ।न।ई॒म्।अ॒घम्।न॒श॒त्।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
वि॒द।दे॒वाः॒।अ॒घाना॑म्।आदि॑त्यासः।अ॒प॒ऽआकृ॑तिम्।प॒क्षा।वयः॑।यथा॑।उ॒परि॑।वि।अ॒स्मे इति॑।शर्म॑।य॒च्छ॒त॒।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
वि।अ॒स्मे इति॑।अधि॑।शर्म॑।तत्।प॒क्षा।वयः॑।न।य॒न्त॒न॒।विश्वा॑नि।वि॒श्व॒ऽवे॒द॒सः॒।व॒रू॒थ्या॑।म॒ना॒म॒हे॒।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
यस्मै॑।अरा॑सत।क्षय॑म्।जी॒वातु॑म्।च॒।प्रऽचे॑तसः।मनोः॑।विश्व॑स्य।घ॒।इत्।इ॒मे।आ॒दि॒त्याः।रा॒यः।ई॒श॒ते॒।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
परि॑।नः॒।वृ॒ण॒ज॒न्।अ॒घा।दुः॒ऽगाणि॑।र॒थ्यः॑।य॒था॒।स्याम॑।इत्।इन्द्र॑स्य।शर्म॑णि।आ॒दि॒त्याना॑म्।उ॒त।अव॑सि।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
प॒रि॒ऽह्वृ॒ता।इत्।अ॒ना।जनः॑।यु॒ष्माऽद॑त्तस्य।वा॒य॒ति॒।देवाः॑।अद॑भ्रम्।आ॒श॒।वः॒।यम्।आ॒दि॒त्याः॒।अहे॑तन।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
न।तम्।ति॒ग्मम्।च॒न।त्यजः॑।न।द्रा॒स॒त्।अ॒भि।तम्।गु॒रु।यस्मै॑।ऊँ॒ इति॑।शर्म॑।स॒ऽप्रथः॑।आदि॑त्यासः।अरा॑ध्वम्।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
यु॒ष्मे इति॑।दे॒वाः॒।अपि॑।स्म॒सि॒।युध्य॑न्तःऽइव।वर्म॑सु।यू॒यम्।म॒हः।नः॒।एन॑सः।यू॒यम्।अर्भा॑त्।उ॒रु॒ष्य॒त॒।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
अदि॑तिः।नः॒।उ॒रु॒ष्य॒तु॒।अदि॑तिः।शर्म॑।य॒च्छ॒तु॒।मा॒ता।मि॒त्रस्य॑।रे॒वतः॑।अ॒र्य॒म्णः।वरु॑णस्य।च॒।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
यत्।दे॒वाः॒।शर्म॑।श॒र॒णम्।यत्।भ॒द्रम्।यत्।अ॒ना॒तु॒रम्।त्रि॒ऽधातु॑।यत्।व॒रू॒थ्य॑म्।तत्।अ॒स्मासु॑।वि।य॒न्त॒न॒।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
आदि॑त्याः।अव॑।हि।ख्यत॑।अधि॑।कूला॑त्ऽइव।स्पशः॑।सु॒ऽती॒र्थम्।अर्व॑तः।य॒था॒।अनु॑।नः॒।ने॒ष॒थ॒।सु॒ऽगम्।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
न।इ॒ह।भ॒द्रम्।र॒क्ष॒स्विने॑।न।अ॒व॒ऽयै।न।उ॒प॒ऽयै।उ॒त।गवे॑।च॒।भ॒द्रम्।धे॒नवे॑।वी॒राय॑।च॒।श्र॒व॒स्य॒ते।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
यत्।आ॒विः।यत्।अ॒पी॒च्य॑म्।देवा॑सः।अस्ति॑।दुः॒ऽकृ॒तम्।त्रि॒ते।तत्।विश्व॑म्।आ॒प्त्ये।आ॒रे।अ॒स्मत्।द॒धा॒त॒न॒।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
यत्।च॒।गोषु॑।दुः॒ऽस्वप्न्य॑म्।यत्।च॒।अ॒स्मे इति॑।दु॒हि॒तः॒।दि॒वः॒।त्रि॒ताय॑।तत्।वि॒भा॒ऽव॒रि॒।आ॒प्त्याय॑।परा॑।व॒ह॒।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
नि॒ष्कम्।वा॒।घ॒।कृ॒णव॑ते।स्रज॑म्।वा॒।दु॒हि॒तः॒।दि॒वः॒।त्रि॒ते।दुः॒ऽस्वप्न्य॑म्।सर्व॑म्।आ॒प्त्ये।परि॑।द॒द्म॒सि॒।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
तत्ऽअ॑न्नाय।तत्ऽअ॑पसे।तम्।भा॒गम्।उ॒प॒ऽसे॒दुषे॑।त्रि॒ताय॑।च॒।द्वि॒ताय॑।च॒।उषः॑।दुः॒ऽस्वप्न्य॑म्।व॒ह॒।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
यथा॑।क॒लाम्।यथा॑।श॒फम्।यथा॑।ऋ॒णम्।स॒म्ऽनया॑मसि।ए॒व।दुः॒ऽस्वप्न्य॑म्।सर्व॑म्।आ॒प्त्ये।सम्।न॒या॒म॒सि॒।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
अजै॑ष्म।अ॒द्य।अस॑नाम।च॒।अभू॑म।अना॑गसः।व॒यम्।उषः॑।यस्मा॑त्।दुः॒ऽस्वप्न्या॑त्।अभै॑ष्म।अप॑।तत्।उ॒च्छ॒तु॒।अ॒ने॒हसः॑।वः॒।ऊ॒तयः॑।सु॒ऽऊ॒तयः॑।वः॒।ऊ॒तयः॑॥  
