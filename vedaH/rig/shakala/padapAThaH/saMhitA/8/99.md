

  
त्वाम्।इ॒दा।ह्यः।नरः॑।अपी॑प्यन्।व॒ज्रि॒न्।भूर्ण॑यः।सः।इ॒न्द्र॒।स्तोम॑ऽवाहसाम्।इ॒ह।श्रु॒धि॒।उप॑।स्वस॑रम्।आ।ग॒हि॒॥  
मत्स्व॑।सु॒ऽशि॒प्र॒।ह॒रि॒ऽवः॒।तत्।ई॒म॒हे॒।त्वे इति॑।आ।भू॒ष॒न्ति॒।वे॒धसः॑।तव॑।श्रवां॑सि।उ॒प॒ऽमानि॑।उ॒क्थ्या॑।सु॒तेषु॑।इ॒न्द्र॒।गि॒र्व॒णः॒॥  
श्राय॑न्तःऽइव।सूर्य॑म्।विश्वा॑।इत्।इन्द्र॑स्य।भ॒क्ष॒त॒।वसू॑नि।जा॒ते।जन॑माने।ओज॑सा।प्रति॑।भा॒गम्।न।दी॒धि॒म॒॥  
अन॑र्शऽरातिम्।व॒सु॒ऽदाम्।उप॑।स्तु॒हि॒।भ॒द्राः।इन्द्र॑स्य।रा॒तयः॑।सः।अ॒स्य॒।काम॑म्।वि॒ध॒तः।न।रो॒ष॒ति॒।मनः॑।दा॒नाय॑।चो॒दय॑न्॥  
त्वम्।इ॒न्द्र॒।प्रऽतू॑र्तिषु।अ॒भि।विश्वाः॑।अ॒सि॒।स्पृधः॑।अ॒श॒स्ति॒ऽहा।ज॒नि॒ता।वि॒श्व॒ऽतूः।अ॒सि॒।त्वम्।तू॒र्य॒।त॒रु॒ष्य॒तः॥  
अनु॑।ते॒।शुष्म॑म्।तु॒रय॑न्तम्।ई॒य॒तुः॒।क्षो॒णी इति॑।शिशु॑म्।न।मा॒तरा॑।विश्वाः॑।ते॒।स्पृधः॑।श्न॒थ॒य॒न्त॒।म॒न्यवे॑।वृ॒त्रम्।यत्।इ॒न्द्र॒।तूर्व॑सि॥  
इ॒तः।ऊ॒ती।वः॒।अ॒जर॑म्।प्र॒ऽहे॒तार॑म्।अप्र॑ऽहितम्।आ॒शुम्।जेता॑रम्।हेता॑रम्।र॒थिऽत॑मम्।अतू॑र्तम्।तु॒ग्र्य॒ऽवृध॑म्॥  
इ॒ष्क॒र्तार॑म्।अनिः॑ऽकृतम्।सहः॑ऽकृतम्।श॒तम्ऽऊ॑तिम्।श॒तऽक्र॑तुम्।स॒मा॒नम्।इन्द्र॑म्।अव॑से।ह॒वा॒म॒हे॒।वस॑वानम्।व॒सु॒ऽजुव॑म्॥  
