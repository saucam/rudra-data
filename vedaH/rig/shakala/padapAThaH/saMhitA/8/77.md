

  
ज॒ज्ञा॒नः।नु।श॒तऽक्र॑तुः।वि।पृ॒च्छ॒त्।इति॑।मा॒तर॑म्।के।उ॒ग्राः।के।ह॒।शृ॒ण्वि॒रे॒॥  
आत्।ई॒म्।श॒व॒सी।अ॒ब्र॒वी॒त्।औ॒र्ण॒ऽवा॒भम्।अ॒ही॒शुव॑म्।ते।पु॒त्र॒।स॒न्तु॒।निः॒ऽतुरः॑॥  
सम्।इत्।तान्।वृ॒त्र॒ऽहा।अ॒खि॒द॒त्।खे।अ॒रान्ऽइ॑व।खेद॑या।प्रऽवृ॑द्धः।द॒स्यु॒हा।अ॒भ॒व॒त्॥  
एक॑या।प्र॒ति॒ऽधा।अ॒पि॒ब॒त्।सा॒कम्।सरां॑सि।त्रिं॒शत॑म्।इन्द्रः॑।सोम॑स्य।का॒णु॒का॥  
अ॒भि।ग॒न्ध॒र्वम्।अ॒तृ॒ण॒त्।अ॒बु॒ध्नेषु॑।रजः॑ऽसु।आ।इन्द्रः॑।ब्र॒ह्मऽभ्यः॑।इत्।वृ॒धे॥  
निः।अ॒वि॒ध्य॒त्।गि॒रिऽभ्यः॑।आ।धा॒रय॑त्।प॒क्वम्।ओ॒द॒नम्।इन्द्रः॑।बु॒न्दम्।सुऽआ॑ततम्॥  
श॒तऽब्र॑ध्नः।इषुः॑।तव॑।स॒हस्र॑ऽपर्णः।एकः॑।इत्।यम्।इ॒न्द्र॒।च॒कृ॒षे।युज॑म्॥  
तेन॑।स्तो॒तृऽभ्यः॑।आ।भ॒र॒।नृऽभ्यः॑।नारि॑ऽभ्यः।अत्त॑वे।स॒द्यः।जा॒तः।ऋ॒भु॒ऽस्थि॒र॒॥  
ए॒ता।च्यौ॒त्नानि॑।ते॒।कृ॒ता।वर्षि॑ष्ठानि।परी॑णसा।हृ॒दा।वी॒ळु।अ॒धा॒र॒यः॒॥  
विश्वा॑।इत्।ता।विष्णुः॑।आ।अ॒भ॒र॒त्।उ॒रु॒ऽक्र॒मः।त्वाऽइ॑षितः।श॒तम्।म॒हि॒षान्।क्षी॒र॒ऽपा॒कम्।ओ॒द॒नम्।व॒रा॒हम्।इन्द्रः॑।ए॒मु॒षम्॥  
तु॒वि॒ऽक्षम्।ते॒।सुऽकृ॑तम्।सु॒ऽमय॑म्।धनुः॑।सा॒धुः।बु॒न्दः।हि॒र॒ण्ययः॑।उ॒भा।ते॒।बा॒हू इति॑।रण्या॑।सुऽसं॑स्कृता।ऋ॒दु॒ऽपे।चि॒त्।ऋ॒दु॒ऽवृधा॑॥  
