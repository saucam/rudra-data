

  
य॒ज्ञस्य॑।हि।स्थः।ऋ॒त्विजा॑।सस्नी॒ इति॑।वाजे॑षु।कर्म॑सु।इन्द्रा॑ग्नी॒ इति॑।तस्य॑।बो॒ध॒त॒म्॥  
तो॒षासा॑।र॒थ॒ऽयावा॑ना।वृ॒त्र॒ऽहना॑।अप॑राऽजिता।इन्द्रा॑ग्नी॒ इति॑।तस्य॑।बो॒ध॒त॒म्॥  
इ॒दम्।वा॒म्।म॒दि॒रम्।मधु॑।अधु॑क्षन्।अद्रि॑ऽभिः।नरः॑।इन्द्रा॑ग्नी॒ इति॑।तस्य॑।बो॒ध॒त॒म्॥  
जु॒षेथा॑म्।य॒ज्ञम्।इ॒ष्टये॑।सु॒तम्।सोम॑म्।स॒ध॒स्तु॒ती॒ इति॑ सधऽस्तुती।इन्द्रा॑ग्नी॒ इति॑।आ।ग॒त॒म्।न॒रा॒॥  
इ॒मा।जु॒षे॒था॒म्।सव॑ना।येभिः॑।ह॒व्यानि॑।ऊ॒हथुः॑।इन्द्रा॑ग्नी॒ इति॑।आ।ग॒त॒म्।न॒रा॒॥  
इ॒माम्।गा॒य॒त्रऽव॑र्तनिम्।जु॒षेथा॑म्।सु॒ऽस्तु॒तिम्।मम॑।इन्द्रा॑ग्नी॒ इति॑।आ।ग॒त॒म्।न॒रा॒॥  
प्रा॒त॒र्याव॑ऽभिः।आ।ग॒त॒म्।दे॒वेभिः॑।जे॒न्या॒व॒सू॒ इति॑।इन्द्रा॑ग्नी॒ इति॑।सोम॑ऽपीतये॥  
श्या॒वऽअ॑श्वस्य।सु॒न्व॒तः।अत्री॑णाम्।शृ॒णु॒त॒म्।हव॑म्।इन्द्रा॑ग्नी॒ इति॑।सोम॑ऽपीतये॥  
ए॒व।वा॒म्।अ॒ह्वे॒।ऊ॒तये॑।यथा॑।अहु॑वन्त।मेधि॑राः।इन्द्रा॑ग्नी॒ इति॑।सोम॑ऽपीतये॥  
आ।अ॒हम्।सर॑स्वतीऽवतोः।इ॒न्द्रा॒ग्न्योः।अवः॑।वृ॒णे॒।याभ्या॑म्।गा॒य॒त्रम्।ऋ॒च्यते॑॥  
