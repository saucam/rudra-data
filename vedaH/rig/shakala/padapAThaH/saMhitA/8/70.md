

  
यः।राजा॑।च॒र्षणी॒नाम्।याता॑।रथे॑भिः।अध्रि॑ऽगुः।विश्वा॑साम्।त॒रु॒ता।पृत॑नानाम्।ज्येष्ठः॑।यः।वृ॒त्र॒ऽहा।गृ॒णे॥  
इन्द्र॑म्।तम्।शु॒म्भ॒।पु॒रु॒ऽह॒न्म॒न्।अव॑से।यस्य॑।द्वि॒ता।वि॒ऽध॒र्तरि॑।हस्ता॑य।वज्रः॑।प्रति॑।धा॒यि॒।द॒र्श॒तः।म॒हः।दि॒वे।न।सूर्यः॑॥  
नकिः॑।तम्।कर्म॑णा।न॒श॒त्।यः।च॒कार॑।स॒दाऽवृ॑धम्।इन्द्र॑म्।न।य॒ज्ञैः।वि॒श्वऽगू॑र्तम्।ऋभ्व॑सम्।अधृ॑ष्टम्।धृ॒ष्णुऽओ॑जसम्॥  
अषा॑ळ्हम्।उ॒ग्रम्।पृत॑नासु।स॒स॒हिम्।यस्मि॑न्।म॒हीः।उ॒रु॒ऽज्रयः॑।सम्।धे॒नवः॑।जाय॑माने।अ॒नो॒न॒वुः॒।द्यावः॑।क्षामः॑।अ॒नो॒न॒वुः॒॥  
यत्।द्यावः॑।इ॒न्द्र॒।ते॒।श॒तम्।श॒तम्।भूमीः॑।उ॒त।स्युरिति॒ स्युः।न।त्वा॒।व॒ज्रि॒न्।स॒हस्र॑म्।सूर्याः॑।अनु॑।न।जा॒तम्।अ॒ष्ट॒।रोद॑सी॒ इति॑॥  
आ।प॒प्रा॒थ॒।म॒हि॒ना।वृष्ण्या॑।वृ॒ष॒न्।विश्वा॑।श॒वि॒ष्ठ॒।शव॑सा।अ॒स्मान्।अ॒व॒।म॒घ॒ऽव॒न्।गोऽम॑ति।व्र॒जे।वज्रि॑न्।चि॒त्राभिः॑।ऊ॒तिऽभिः॑॥  
न।सी॒म्।अदे॑वः।आ॒प॒त्।इष॑म्।दी॒र्घा॒यो॒ इति॑ दीर्घऽआयो।मर्त्यः॑।एत॑ऽग्वा।चि॒त्।यः।एत॑शा।यु॒योज॑ते।हरी॒ इति॑।इन्द्रः॑।यु॒योज॑ते॥  
तम्।वः॒।म॒हः।म॒हाय्य॑म्।इन्द्र॑म्।दा॒नाय॑।स॒क्षणि॑म्।यः।गा॒धेषु॑।यः।आ॒ऽअर॑णेषु।हव्यः॑।वाजे॑षु।अस्ति॑।हव्यः॑॥  
उत्।ऊँ॒ इति॑।सु।नः॒।व॒सो॒ इति॑।म॒हे।मृ॒शस्व॑।शू॒र॒।राध॑से।उत्।ऊँ॒ इति॑।सु।म॒ह्यै।म॒घ॒ऽव॒न्।म॒घत्त॑ये।उत्।इ॒न्द्र॒।श्रव॑से।म॒हे॥  
त्वम्।नः॒।इ॒न्द्र॒।ऋ॒त॒ऽयुः।त्वा॒ऽनिदः॑।नि।तृ॒म्प॒सि॒।मध्ये॑।व॒सि॒ष्व॒।तु॒वि॒ऽनृ॒म्ण॒।ऊ॒र्वोः।नि।दा॒सम्।शि॒श्न॒थः॒।हथैः॑॥  
अ॒न्यऽव्र॑तम्।अमा॑नुषम्।अय॑ज्वानम्।अदे॑वऽयुम्।अव॑।स्वः।सखा॑।दु॒धु॒वी॒त॒।पर्व॑तः।सु॒ऽघ्नाय॑।दस्यु॑म्।पर्व॑तः॥  
त्वम्।नः॒।इ॒न्द्र॒।आ॒सा॒म्।हस्ते॑।श॒वि॒ष्ठ॒।दा॒वने॑।धा॒नाना॑म्।न।सम्।गृ॒भा॒य॒।अ॒स्म॒ऽयुः।द्विः।सम्।गृ॒भा॒य॒।अ॒स्म॒ऽयुः॥  
सखा॑यः।क्रतु॑म्।इ॒च्छ॒त॒।क॒था।रा॒धा॒म॒।श॒रस्य॑।उप॑ऽस्तुतिम्।भो॒जः।सू॒रिः।यः।अह्र॑यः॥  
भूरि॑ऽभिः।स॒म॒ह॒।ऋषि॑ऽभिः।ब॒र्हिष्म॑त्ऽभिः।स्त॒वि॒ष्य॒से॒।यत्।इ॒त्थम्।एक॑म्।एक॑म्।इत्।शर॑।व॒त्सान्।प॒रा॒ऽददः॑॥  
क॒र्ण॒ऽगृह्य॑।म॒घऽवा॑।शौ॒र॒ऽदे॒व्यः।व॒त्सम्।नः॒।त्रि॒ऽभ्यः।आ।अ॒न॒य॒त्।अ॒जाम्।सू॒रिः।न।धात॑वे॥  
