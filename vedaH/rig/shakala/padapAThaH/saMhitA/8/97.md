

  
याः।इ॒न्द्र॒।भुजः॑।आ।अभ॑रः।स्वः॑ऽवान्।असु॑रेभ्यः।स्तो॒तार॑म्।इत्।म॒घ॒ऽव॒न्।अ॒स्य॒।व॒र्ध॒य॒।ये।च॒।त्वे इति॑।वृ॒क्तऽब॑र्हिषः॥  
यम्।इ॒न्द्र॒।द॒धि॒षे।त्वम्।अश्व॑म्।गाम्।भा॒गम्।अव्य॑यम्।यज॑माने।सु॒न्व॒ति।दक्षि॑णाऽवति।तस्मि॑न्।तम्।धे॒हि॒।मा।प॒णौ॥  
यः।इ॒न्द्र॒।सस्ति॑।अ॒व्र॒तः।अ॒नु॒ऽस्वाप॑म्।अदे॑वऽयुः।स्वैः।सः।एवैः॑।मु॒मु॒र॒त्।पोष्य॑म्।र॒यिम्।स॒नु॒तः।धे॒हि॒।तम्।ततः॑॥  
यत्।श॒क्र॒।असि॑।प॒रा॒ऽवति॑।यत्।अ॒र्वा॒ऽवति॑।वृ॒त्र॒ऽह॒न्।अतः॑।त्वा॒।गीः॒ऽभिः।द्यु॒ऽगत्।इ॒न्द्र॒।के॒शिऽभिः॑।सु॒तऽवा॑न्।आ।वि॒वा॒स॒ति॒॥  
यत्।वा॒।असि॑।रो॒च॒ने।दि॒वः।स॒मु॒द्रस्य॑।अधि॑।वि॒ष्टपि॑।यत्।पार्थि॑वे।सद॑ने।वृ॒त्र॒ह॒न्ऽत॒म॒।यत्।अ॒न्तरि॑क्षे।आ।ग॒हि॒॥  
सः।नः॒।सोमे॑षु।सो॒म॒ऽपाः॒।सु॒तेषु॑।श॒व॒सः॒।प॒ते॒।मा॒दय॑स्व।राध॑सा।सू॒नृता॑ऽवता।इन्द्र॑।रा॒या।परी॑णसा॥  
मा।नः॒।इ॒न्द्र॒।परा॑।वृ॒ण॒क्।भव॑।नः॒।स॒ध॒ऽमाद्यः॑।त्वम्।नः॒।ऊ॒ती।त्वम्।इत्।नः॒।आप्य॑म्।मा।नः॒।इ॒न्द्र॒।परा॑।वृ॒ण॒क्॥  
अ॒स्मे इति॑।इ॒न्द्र॒।सचा॑।सु॒ते।नि।ष॒द॒।पी॒तये॑।मधु॑।कृ॒धि।ज॒रि॒त्रे।म॒घ॒ऽव॒न्।अवः॑।म॒हत्।अ॒स्मे इति॑।इ॒न्द्र॒।सचा॑।सु॒ते॥  
न।त्वा॒।दे॒वासः॑।आ॒श॒त॒।न।मर्त्या॑सः।अ॒द्रि॒ऽवः॒।विश्वा॑।जा॒तानि॑।शव॑सा।अ॒भि॒ऽभूः।अ॒सि॒।न।त्वा॒।दे॒वासः॑।आ॒श॒त॒॥  
विश्वाः॑।पृत॑नाः।अ॒भि॒ऽभूत॑रम्।नर॑म्।स॒ऽजूः।त॒त॒क्षुः॒।इन्द्र॑म्।ज॒ज॒नुः।च॒।रा॒जसे॑।क्रत्वा॑।वरि॑ष्ठम्।वरे॑।आ॒ऽमुरि॑म्।उ॒त।उ॒ग्रम्।ओजि॑ष्ठम्।त॒वस॑म्।त॒र॒स्विन॑म्॥  
सम्।ई॒म्।रे॒भासः॑।अ॒स्व॒र॒न्।इन्द्र॑म्।सोम॑स्य।पी॒तये॑।स्वः॑ऽपतिम्।यत्।ई॒म्।वृ॒धे।धृ॒तऽव्र॑तः।हि।ओज॑सा।सम्।ऊ॒तिऽभिः॑॥  
ने॒मिम्।न॒म॒न्ति॒।चक्ष॑सा।मे॒षम्।विप्राः॑।अ॒भि॒ऽस्वरा॑।सु॒ऽदी॒तयः॑।वः॒।अ॒द्रुहः॑।अपि॑।कर्णे॑।त॒र॒स्विनः॑।सम्।ऋक्व॑ऽभिः॥  
तम्।इन्द्र॑म्।जो॒ह॒वी॒मि॒।म॒घऽवा॑नम्।उ॒ग्रम्।स॒त्रा।दधा॑नम्।अप्र॑तिऽस्कुतम्।शवां॑सि।मंहि॑ष्ठः।गीः॒ऽभिः।आ।च॒।य॒ज्ञियः॑।व॒वर्त॑त्।रा॒ये।नः॒।विश्वा॑।सु॒ऽपथा॑।कृ॒णो॒तु॒।व॒ज्री॥  
त्वम्।पुरः॑।इ॒न्द्र॒।चि॒कित्।ए॒नाः॒।वि।ओज॑सा।स॒वि॒ष्ठ॒।श॒क्र॒।ना॒श॒यध्यै॑।त्वत्।विश्वा॑नि।भुव॑नानि।व॒ज्रि॒न्।द्यावा॑।रे॒जे॒ते॒ इति॑।पृ॒थि॒वी इति॑।च॒।भी॒षा॥  
तत्।मा॒।ऋ॒तम्।इ॒न्द्र॒।शू॒र॒।चि॒त्र॒।पा॒तु॒।अ॒पः।न।व॒ज्रि॒न्।दुः॒ऽइ॒ता।अति॑।प॒र्षि॒।भूरि॑।क॒दा।नः॒।इ॒न्द्र॒।रा॒यः।आ।द॒श॒स्येः॒।वि॒श्वऽप्स्न्य॑स्य।स्पृ॒ह॒याय्य॑स्य।रा॒ज॒न्॥  
