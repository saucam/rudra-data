

  
आ।घ॒।ये।अ॒ग्निम्।इ॒न्ध॒ते।स्तृ॒णन्ति॑।ब॒र्हिः।आ॒नु॒ष॒क्।येषा॑म्।इन्द्रः॑।युवा॑।सखा॑॥  
बृ॒हन्।इत्।इ॒ध्मः।ए॒षा॒म्।भूरि॑।श॒स्तम्।पृ॒थु।स्वरुः॑।येषा॑म्।इन्द्रः॑।युवा॑।सखा॑॥  
अयु॑द्धः।इत्।यु॒धा।वृत॑म्।शूरः॑।आ।अ॒ज॒ति॒।सत्व॑ऽभिः।येषा॑म्।इन्द्रः॑।युवा॑।सखा॑॥  
आ।बु॒न्दम्।वृ॒त्र॒ऽहा।द॒दे॒।जा॒तः।पृ॒च्छ॒त्।वि।मा॒तर॑म्।के।उ॒ग्राः।के।ह॒।शृ॒ण्वि॒रे॒॥  
प्रति॑।त्वा॒।श॒व॒सी।व॒द॒त्।घि॒रौ।अप्सः॑।न।यो॒धि॒ष॒त्।यः।ते॒।श॒त्रु॒ऽत्वम्।आ॒ऽच॒के॥  
उ॒त।त्वम्।म॒घ॒ऽव॒न्।शृ॒णु॒।यः।ते॒।वष्टि॑।व॒वक्षि॑।तत्।यत्।वी॒ळया॑सि।वी॒ळु।तत्॥  
यत्।आ॒जिम्।याति॑।आ॒जि॒ऽकृत्।इन्द्रः॑।स्व॒श्व॒ऽयुः।उप॑।र॒थिऽत॑मः।र॒थीना॑म्॥  
वि।सु।विश्वाः॑।अ॒भि॒ऽयुजः॑।वज्रि॑न्।विष्व॑क्।यथा॑।वृ॒ह॒।भव॑।नः॒।सु॒श्रवः॑ऽतमः॥  
अस्माक॒म्।सु।रथ॑म्।पु॒रः।इन्द्रः॑।कृ॒णो॒तु॒।सा॒तये॑।न।यम्।धूर्व॑न्ति।धू॒र्तयः॑॥  
वृ॒ज्याम॑।ते॒।परि॑।द्विषः॑।अर॑म्।ते॒।श॒क्र॒।दा॒वने॑।ग॒मेम॑।इत्।इ॒न्द्र॒।गोऽम॑तः॥  
शनैः॑।चि॒त्।यन्तः॑।अ॒द्रि॒ऽवः॒।अश्व॑ऽवन्तः।श॒त॒ऽग्विनः॑।वि॒वक्ष॑णाः।अ॒ने॒हसः॑॥  
ऊ॒र्ध्वा।हि।ते॒।दि॒वेऽदि॑वे।स॒हस्रा॑।सू॒नृता॑।श॒ता।ज॒रि॒तृऽभ्यः॑।वि॒ऽमंह॑ते॥  
वि॒द्म।हि।त्वा॒।ध॒न॒म्ऽज॒यम्।इन्द्र॑।दृ॒ळ्हा।चि॒त्।आ॒ऽरु॒जम्।आ॒दा॒रिण॑म्।यथा॑।गय॑म्॥  
क॒कु॒हम्।चि॒त्।त्वा॒।क॒वे॒।मन्द॑न्तु।धृ॒ष्णो॒ इति॑।इन्द॑वः।आ।त्वा॒।प॒णिम्।यत्।ईम॑हे॥  
यः।ते॒।रे॒वान्।अदा॑शुरिः।प्र॒ऽम॒मर्ष॑।म॒घत्त॑ये।तस्य॑।नः॒।वेदः॑।आ।भ॒र॒॥  
इ॒मे।ऊँ॒ इति॑।त्वा॒।वि।च॒क्ष॒ते॒।सखा॑यः।इ॒न्द्र॒।सो॒मिनः॑।पु॒ष्टऽव॑न्तः।यथा॑।प॒शुम्॥  
उ॒त।त्वा॒।अब॑धिरम्।व॒यम्।श्रुत्ऽक॑र्णम्।सन्त॑म्।ऊ॒तये॑।दू॒रात्।इ॒ह।ह॒वा॒म॒हे॒॥  
यत्।शु॒श्रू॒याः।इ॒मम्।हव॑म्।दुः॒ऽमर्ष॑म्।च॒क्रि॒याः॒।उ॒त।भवेः॑।आ॒पिः।नः॒।अन्त॑मः॥  
यत्।चि॒त्।हि।ते॒।अपि॑।व्यथिः॑।ज॒ग॒न्वांसः॑।अम॑न्महि।गो॒ऽदाः।इत्।इ॒न्द्र॒।बो॒धि॒।नः॒॥  
आ।त्वा॒।र॒म्भम्।न।जिव्र॑यः।र॒र॒भ्म।श॒व॒सः॒।प॒ते॒।उ॒श्मसि॑।त्वा॒।स॒धऽस्थे॑।आ॥  
स्तो॒त्रम्।इन्द्रा॑य।गा॒य॒त॒।पु॒रु॒ऽनृ॒म्णाय।सत्व॑ने।नकिः॑।यम्।वृ॒ण्व॒ते।यु॒धि॥  
अ॒भि।त्वा॒।वृ॒ष॒भ॒।सु॒ते।सु॒तम्।सृ॒जा॒मि॒।पी॒तये॑।तृ॒म्प।वि।अ॒श्नु॒हि॒।मद॑म्॥  
मा।त्वा॒।मू॒राः।अ॒वि॒ष्यवः॑।मा।उ॒प॒ऽहस्वा॑नः।आ।द॒भ॒न्।माकी॑म्।ब्र॒ह्म॒ऽद्विषः॑।व॒नः॒॥  
इ॒ह।त्वा॒।गोऽप॑रीणसा।म॒हे।म॒न्द॒न्तु॒।राध॑से।सरः॑।गौ॒रः।यथा॑।पि॒ब॒॥  
या।वृ॒त्र॒ऽहा।प॒रा॒ऽवति॑।सना॑।नवा॑।च॒।चु॒च्यु॒वे।ता।सं॒सत्ऽसु॑।प्र।वो॒च॒त॒॥  
अपि॑बत्।क॒द्रुवः॑।सु॒तम्।इन्द्रः॑।स॒हस्र॑ऽबाह्वे।अत्र॑।अ॒दे॒दि॒ष्ट॒।पौंस्य॑म्॥  
स॒त्यम्।तत्।तु॒र्वशे॑।यदौ॑।विदा॑नः।अ॒ह्न॒वा॒य्यम्।वि।आ॒न॒ट्।तु॒र्वणे॑।शमि॑॥  
त॒रणि॑म्।वः॒।जना॑नाम्।त्र॒दम्।वाज॑स्य।गोऽम॑तः।स॒मा॒नम्।ऊँ॒ इति॑।प्र।शं॒सि॒ष॒म्॥  
ऋ॒भु॒क्षण॑म्।न।वर्त॑वे।उ॒क्थेषु॑।तु॒ग्र्य॒ऽवृध॑म्।इन्द्र॑म्।सोमे॑।सचा॑।सु॒ते॥  
यः।कृ॒न्तत्।इत्।वि।यो॒न्यम्।त्रि॒ऽशोका॑य।गि॒रिम्।पृ॒थुम्।गोऽभ्यः॑।गा॒तुम्।निःऽए॑तवे॥  
यत्।द॒धि॒षे।म॒न॒स्यसि॑।म॒न्दा॒नः।प्र।इत्।इय॑क्षसि।मा।तत्।कः॒।इ॒न्द्र॒।मृ॒ळय॑॥  
द॒भ्रम्।चि॒त्।हि।त्वाव॑तः।कृ॒तम्।शृ॒ण्वे।अधि॑।क्षमि॑।जिगा॑तु।इ॒न्द्र॒।ते॒।मनः॑॥  
तव॑।इत्।ऊँ॒ इति॑।ताः।सु॒ऽकी॒र्तयः॑।अस॑न्।उ॒त।प्रऽश॑स्तयः।यत्।इ॒न्द्र॒।मृ॒ळया॑सि।नः॒॥  
मा।नः॒।एक॑स्मिन्।आग॑सि।मा।द्वयोः॑।उ॒त।त्रि॒षु।वधीः॑।मा।शू॒र॒।भूरि॑षु॥  
बि॒भय॑।हि।त्वाऽव॑तः।उ॒ग्रात्।अ॒भि॒ऽप्र॒भ॒ङ्गिनः॑।द॒स्मात्।अ॒हम्।ऋ॒ति॒ऽसहः॑॥  
मा।सख्युः॑।शून॑म्।आ।वि॒दे॒।मा।पु॒त्रस्य॑।प्र॒भु॒व॒सो॒ इति॑ प्रभुऽवसो।आ॒ऽवृत्व॑त्।भू॒तु॒।ते॒।मनः॑॥  
कः।नु।म॒र्याः॒।अमि॑थितः।सखा॑।सखा॑यम्।अ॒ब्र॒वी॒त्।ज॒हा।कः।अ॒स्मत्।ई॒ष॒ते॒॥  
ए॒वारे॑।वृ॒ष॒भ॒।सु॒ते।असि॑न्वन्।भूरि॑।आ॒व॒यः॒।श्व॒घ्नीऽइ॑व।नि॒ऽवता॑।चर॑न्॥  
आ।ते॒।ए॒ता।व॒चः॒ऽयुजा॑।हरी॒ इति॑।गृ॒भ्णे॒।स॒मत्ऽर॑था।यत्।ई॒म्।ब्र॒ह्मऽभ्यः॑।इत्।ददः॑॥  
भि॒न्धि।विश्वाः॑।अप॑।द्विषः॑।परि॑।बाधः॑।ज॒हि।मृधः॑।वसु॑।स्पा॒र्हम्।तत्।आ।भ॒र॒॥  
यत्।वी॒ळौ।इ॒न्द्र॒।यत्।स्थि॒रे।यत्।पर्शा॑ने।परा॑ऽभृतम्।वसु॑।स्पा॒र्हम्।तत्।आ।भ॒र॒॥  
यस्य॑।ते॒।वि॒श्वऽमा॑नुषः।भूरेः॑।द॒त्तस्य॑।वेद॑ति।वसु॑।स्पा॒र्हम्।तत्।आ।भ॒र॒॥  
