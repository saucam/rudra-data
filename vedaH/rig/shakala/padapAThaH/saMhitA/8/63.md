

  
सः।पू॒र्व्यः।म॒हाना॑म्।वे॒नः।क्रतु॑ऽभिः।आ॒न॒जे॒।यस्य॑।द्वारा॑।मनुः॑।पि॒ता।दे॒वेषु॑।धियः॑।आ॒न॒जे॥  
दि॒वः।मान॑म्।न।उत्।स॒द॒न्।सोम॑ऽपृष्ठासः।अद्र॑यः।उ॒क्था।ब्रह्म॑।च॒।शंस्या॑॥  
सः।वि॒द्वाँन्।अङ्गि॑रःऽभ्यः।इन्द्रः॑।गाः।अ॒वृ॒णो॒त्।अप॑।स्तु॒षे।तत्।अ॒स्य॒।पौंस्य॑म्॥  
सः।प्र॒त्नऽथा॑।क॒वि॒ऽवृ॒धः।इन्द्रः॑।वा॒कस्य॑।व॒क्षणिः॑।शि॒वः।अ॒र्कस्य॑।होम॑नि।अ॒स्म॒ऽत्रा।ग॒न्तु॒।अव॑से॥  
आत्।ऊँ॒ इति॑।नु।ते॒।अनु॑।क्रतु॑म्।स्वाहा॑।वर॑स्य।यज्य॑वः।श्वा॒त्रम्।अ॒र्काः।अ॒नू॒ष॒त॒।इन्द्र॑।गो॒त्रस्य॑।दा॒वने॑॥  
इन्द्रे॑।विश्वा॑नि।वी॒र्या॑।कृ॒तानि॑।कर्त्वा॑नि।च॒।यम्।अ॒र्काः।अ॒ध्व॒रम्।वि॒दुः॥  
यत्।पाञ्च॑ऽजन्यया।वि॒शा।इन्द्रे॑।घोषाः॑।असृ॑क्षत।अस्तृ॑णात्।ब॒र्हणा॑।वि॒पः।अ॒र्यः।मान॑स्य।सः।क्षयः॑॥  
इ॒यम्।ऊँ॒ इति॑।ते॒।अनु॑ऽस्तुतिः।च॒कृ॒षे।तानि॑।पौंस्या॑।प्र।आ॒वः॒।च॒क्रस्य॑।व॒र्त॒निम्॥  
अ॒स्य।वृष्णः॑।वि॒ऽओद॑ने।उ॒रु।क्र॒मि॒ष्ट॒।जी॒वसे॑।यव॑म्।न।प॒श्वः।आ।द॒दे॒॥  
तत्।दधा॑नाः।अ॒व॒स्यवः॑।यु॒ष्माभिः॑।दक्ष॑ऽपितरः।स्याम॑।म॒रुत्व॑तः।वृ॒धे॥  
बट्।ऋ॒त्विया॑य।धाम्नै॑।ऋक्व॑ऽभिः।शू॒र॒।नो॒नु॒मः॒।जेषा॑म।इ॒न्द्र॒।त्वया॑।यु॒जा॥  
अ॒स्मे इति॑।रु॒द्राः।मे॒हना॑।पर्व॑तासः।वृ॒त्र॒ऽहत्ये॑।भर॑ऽहूतौ।स॒ऽजोषाः॑।यः।शंस॑ते।स्तु॒व॒ते।धायि॑।प॒ज्रः।इन्द्र॑ऽज्येष्टाः।अ॒स्मान्।अ॒व॒न्तु॒।दे॒वाः॥  
