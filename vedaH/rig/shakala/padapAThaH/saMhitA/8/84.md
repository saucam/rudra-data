

  
प्रेष्ठ॑म्।वः॒।अति॑थिम्।स्तु॒षे।मि॒त्रम्ऽइ॑व।प्रि॒यम्।अ॒ग्निम्।रथ॑म्।न।वेद्य॑म्॥  
क॒विम्ऽइ॑व।प्रऽचे॑तसम्।यम्।दे॒वासः॑।अध॑।द्वि॒ता।नि।मर्त्ये॑षु।आ॒ऽद॒धुः॥  
त्वम्।य॒वि॒ष्ठ॒।दा॒शुषः॑।नॄन्।पा॒हि॒।शृ॒णु॒धि।गिरः॑।रक्ष॑।तो॒कम्।उ॒त।त्मना॑॥  
कया॑।ते॒।अ॒ग्ने॒।अ॒ङ्गि॒रः॒।ऊर्जः॑।नपा॑त्।उप॑ऽस्तुतिम्।वरा॑य।दे॒व॒।म॒न्यवे॑॥  
दाशे॑म।कस्य॑।मन॑सा।य॒ज्ञस्य॑।स॒ह॒सः॒।य॒हो॒ इति॑।कत्।ऊँ॒ इति॑।वो॒चे॒।इ॒दम्।नमः॑॥  
अध॑।त्वम्।हि।नः॒।करः॑।विश्वाः॑।अ॒स्मभ्य॑म्।सु॒ऽक्षि॒तीः।वाज॑ऽद्रविणसः।गिरः॑॥  
कस्य॑।नू॒नम्।परी॑णसः।धियः॑।जि॒न्व॒सि॒।द॒म्ऽप॒ते॒।गोऽसा॑ता।यस्य॑।ते॒।गिरः॑॥  
तम्।म॒र्ज॒य॒न्त॒।सु॒ऽक्रतु॑म्।पु॒रः॒ऽयावा॑नम्।आ॒जिषु॑।स्वेषु॑।क्षये॑षु।वा॒जिन॑म्॥  
क्षेति॑।क्षेमे॑भिः।सा॒धुऽभिः॑।नकिः॑।यम्।घ्नन्ति॑।हन्ति॑।यः।अग्ने॑।सु॒ऽवीरः॑।ए॒ध॒ते॒॥  
