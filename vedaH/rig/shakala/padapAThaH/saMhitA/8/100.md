

  
अ॒यम्।ते॒।ए॒मि॒।त॒न्वा॑।पु॒रस्ता॑त्।विश्वे॑।दे॒वाः।अ॒भि।मा॒।य॒न्ति॒।प॒श्चात्।य॒दा।मह्य॑म्।दीध॑रः।भा॒गम्।इ॒न्द्र॒।आत्।इत्।मया॑।कृ॒ण॒वः॒।वी॒र्या॑णि॥  
दधा॑मि।ते॒।मधु॑नः।भ॒क्षम्।अग्रे॑।हि॒तः।ते॒।भा॒गः।सु॒तः।अ॒स्तु॒।सोमः॑।असः॑।च॒।त्वम्।द॒क्षि॒ण॒तः।सखा॑।मे॒।अध॑।वृ॒त्राणि॑।ज॒ङ्घ॒ना॒व॒।भूरि॑॥  
प्र।सु।स्तोम॑म्।भ॒र॒त॒।वा॒ज॒ऽयन्तः॑।इन्द्रा॑य।स॒त्यम्।यदि॑।स॒त्यम्।अस्ति॑।न।इन्द्रः॑।अ॒स्ति॒।इति॑।नेमः॑।ऊँ॒ इति॑।त्वः॒।आ॒ह॒।कः।ई॒म्।द॒द॒र्श॒।कम्।अ॒भि।स्त॒वा॒म॒॥  
अ॒यम्।अ॒स्ति॒।ज॒रि॒त॒रिति॑।पश्य॑।मा॒।इ॒ह।विश्वा॑।जा॒तानि॑।अ॒भि।अ॒स्मि॒।म॒ह्ना।ऋ॒तस्य॑।मा॒।प्र॒ऽदिशः॑।व॒र्ध॒य॒न्ति॒।आ॒ऽद॒र्दि॒रः।भुव॑ना।द॒र्द॒री॒मि॒॥  
आ।यत्।मा॒।वे॒नाः।अरु॑हन्।ऋ॒तस्य॑।एक॑म्।आसी॑नम्।ह॒र्य॒तस्य॑।पृ॒ष्ठे।मनः॑।चि॒त्।मे॒।हृ॒दे।आ।प्रति॑।अ॒वो॒च॒त्।अचि॑क्रदन्।शिशु॑ऽमन्तः।सखा॑यः॥  
विश्वा॑।इत्।ता।ते॒।सव॑नेषु।प्र॒ऽवाच्या॑।या।च॒कर्थ॑।म॒घ॒ऽव॒न्।इ॒न्द्र॒।सु॒न्व॒ते।पारा॑वतम्।यत्।पु॒रु॒ऽस॒म्भृ॒तम्।वसु॑।अ॒प॒ऽअवृ॑णोः।श॒र॒भायः॑।ऋषि॑ऽबन्धवे॥  
प्र।नू॒नम्।धा॒व॒त॒।पृथ॑क्।न।इ॒ह।यः।वः॒।अवा॑वरीत्।नि।सी॒म्।वृ॒त्रस्य॑।मर्म॑णि।वज्र॑म्।इन्द्रः॑।अ॒पी॒प॒त॒त्॥  
मनः॑ऽजवाः।अय॑मानः।आ॒य॒सीम्।अ॒त॒र॒त्।पुर॑म्।दिव॑म्।सु॒ऽप॒र्णः।ग॒त्वाय॑।सोम॑म्।व॒ज्रिणः॑।आ।अ॒भ॒र॒त्॥  
स॒मु॒द्रे।अ॒न्तरिति॑।श॒य॒ते॒।उ॒द्ना।वज्रः॑।अ॒भिऽवृ॑तः।भर॑न्ति।अ॒स्मै॒।स॒म्ऽयतः॑।पु॒रःऽप्र॑स्रवणाः।ब॒लिम्॥  
यत्।वाक्।वद॑न्ती।अ॒वि॒ऽचे॒त॒नानि॑।राष्ट्री॑।दे॒वाना॑म्।नि॒ऽस॒साद॑।म॒न्द्रा।चत॑स्रः।ऊर्ज॑म्।दु॒दु॒हे॒।पयां॑सि।क्व॑।स्वि॒त्।अ॒स्याः॒।प॒र॒मम्।ज॒गा॒म॒॥  
दे॒वीम्।वाच॑म्।अ॒ज॒न॒य॒न्त॒।दे॒वाः।ताम्।वि॒श्वऽरू॑पाः।प॒शवः॑।व॒द॒न्ति॒।सा।नः॒।म॒न्द्रा।इष॑म्।ऊर्ज॑म्।दुहा॑ना।धे॒नुः।वाक्।अ॒स्मान्।उप॑।सुऽस्तु॒ता।ए॒तु॒॥  
सखे॑।वि॒ष्णो॒ इति॑।वि॒ऽत॒रम्।वि।क्र॒म॒स्व॒।द्यौः।दे॒हि।लो॒कम्।वज्रा॑य।वि॒ऽस्कभे॑।हना॑व।वृ॒त्रम्।रि॒णचा॑व।सिन्धू॑न्।इन्द्र॑स्य।य॒न्तु॒।प्र॒ऽस॒वे।विऽसृ॑ष्टाः॥  
