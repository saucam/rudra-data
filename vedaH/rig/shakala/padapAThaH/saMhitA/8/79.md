

  
अ॒यम्।कृ॒त्नुः।अगृ॑भीतः।वि॒श्व॒ऽजित्।उ॒त्ऽभित्।इत्।सोमः॑।ऋषिः॑।विप्रः॑।काव्ये॑न॥  
अ॒भि।ऊ॒र्णो॒ति॒।यत्।न॒ग्नम्।भि॒षक्ति॑।विश्व॑म्।यत्।तु॒रम्।प्र।ई॒म्।अ॒न्धः।ख्य॒त्।निः।श्रो॒णः।भू॒त्॥  
त्वम्।सो॒म॒।त॒नू॒कृत्ऽभ्यः॑।द्वेषः॑ऽभ्यः।अ॒न्यऽकृ॑तेभ्यः।उ॒रु।य॒न्ता।अ॒सि॒।वरू॑थम्॥  
त्वम्।चि॒त्ती।तव॑।दक्षैः॑।दि॒वः।आ।पृ॒थि॒व्याः।ऋ॒जी॒षि॒न्।यावीः॑।अ॒घस्य॑।चि॒त्।द्वेषः॑॥  
अ॒र्थिनः॑।यन्ति॑।च॒।इत्।अर्थ॑म्।गच्छा॑न्।इत्।द॒दुषः॑।रा॒तिम्।व॒वृ॒ज्युः।तृष्य॑तः।काम॑म्॥  
वि॒दत्।यत्।पू॒र्व्यम्।न॒ष्टम्।उत्।ई॒म्।ऋ॒त॒ऽयुम्।ई॒र॒य॒त्।प्र।ई॒म्।आयुः॑।ता॒री॒त्।अती॑र्णम्॥  
सु॒ऽशेवः॑।नः॒।मृ॒ळ॒याकुः॑।अदृ॑प्तऽक्रतुः।अ॒वा॒तः।भव॑।नः॒।सो॒म॒।शम्।हृ॒दे॥  
मा।नः॒।सो॒म॒।सम्।वी॒वि॒जः॒।मा।वि।बी॒भि॒ष॒था॒।रा॒ज॒न्।मा।नः॒।हार्दि॑।त्वि॒षा।व॒धीः॒॥  
अव॑।यत्।स्वे।स॒धऽस्थे॑।दे॒वाना॑म्।दुः॒ऽम॒तीः।ईक्षे॑।राज॑न्।अप॑।द्विषः॑।से॒ध॒।मीढ्वः॑।अप॑।स्रिधः॑।से॒ध॒॥  
