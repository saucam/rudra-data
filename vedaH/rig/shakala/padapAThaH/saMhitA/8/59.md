

  
इ॒मानि॑।वा॒म्।भा॒ग॒ऽधेया॑नि।सि॒स्र॒ते॒।इन्द्रा॑वरुणा।प्र।म॒हे।सु॒तेषु॑।वा॒म्।य॒ज्ञेऽय॑ज्ञे।ह॒।सव॑ना।भु॒र॒ण्यथः॑।यत्।सु॒न्व॒ते।यज॑मानाय।शिक्ष॑थः॥  
निः॒ऽसिध्व॑रीः।ओष॑धीः।आपः॑।आ॒स्ता॒म्।इन्द्रा॑वरुणा।म॒हि॒मान॑म्।आ॒श॒त॒।या।सिस्र॑तुः।रज॑सः।पा॒रे।अध्व॑नः।ययोः॑।शत्रुः॑।नकिः॑।अदे॑वः।ओह॑ते॥  
स॒त्यम्।तत्।इ॒न्द्रा॒व॒रु॒णा॒।कृ॒शस्य॑।वा॒म्।मध्वः॑।ऊ॒र्मिम्।दु॒ह॒ते॒।स॒प्त।वाणीः॑।ताभिः॑।दा॒श्वांस॑म्।अ॒व॒त॒म्।शु॒भः॒।प॒ती॒ इति॑।यः।वा॒म्।अद॑ब्धः।अ॒भि।पाति॑।चित्ति॑ऽभिः॥  
घृ॒त॒ऽप्रुषः॑।सौम्याः॑।जी॒रऽदा॑नवः।स॒प्त।स्वसा॑रः।सद॑ने।ऋ॒तस्य॑।याः।ह॒।वा॒म्।इ॒न्द्रा॒व॒रु॒णा॒।घृ॒त॒ऽश्चुतः॑।ताभिः॑।ध॒त्त॒म्।यज॑मानाय।शि॒क्ष॒त॒म्॥  
अवो॑चाम।म॒ह॒ते।सौभ॑गाय।स॒त्यम्।त्वे॒षाभ्या॑म्।म॒हि॒मान॑म्।इ॒न्द्रि॒यम्।अ॒स्मान्।सु।इ॒न्द्रा॒व॒रु॒णा॒।घृ॒त॒ऽश्चुतः॑।त्रिऽभिः॑।सा॒प्तेभिः॑।अ॒व॒त॒म्।शु॒भः॒।प॒ती॒ इति॑॥  
इन्द्रा॑वरुणा।यत्।ऋ॒षिऽभ्यः॑।म॒नी॒षाम्।वा॒चः।म॒तिम्।श्रु॒तम्।अ॒द॒त्त॒म्।अग्रे॑।यानि॑।स्थाना॑नि।अ॒सृ॒ज॒न्त॒।धीराः॑।य॒ज्ञम्।त॒न्वा॒नाः।तप॑सा।अ॒भि।अ॒प॒श्य॒म्॥  
इन्द्रा॑वरुणा।सौ॒म॒न॒सम्।अदृ॑प्तम्।रा॒यः।पोष॑म्।यज॑मानेषु।ध॒त्त॒म्।प्र॒ऽजाम्।पु॒ष्टिम्।भू॒ति॒म्।अ॒स्मासु॑।ध॒त्त॒म्।दी॒र्घा॒यु॒ऽत्वाय॑।प्र।ति॒र॒त॒म्।नः॒।आयुः॑॥  
