

  
तम्।ऊँ॒ इति॑।अ॒भि।प्र।गा॒य॒त॒।पु॒रु॒ऽहू॒तम्।पु॒रु॒ऽस्तु॒तम्।इन्द्र॑म्।गीः॒ऽभिः।त॒वि॒षम्।आ।वि॒वा॒स॒त॒॥  
यस्य॑।द्वि॒ऽबर्ह॑सः।बृ॒हत्।सहः॑।दा॒धार॑।रोद॑सी॒ इति॑।गि॒रीन्।अज्रा॑न्।अ॒पः।स्वः॑।वृ॒ष॒ऽत्व॒ना॥  
सः।रा॒ज॒सि॒।पु॒रु॒ऽस्तु॒त॒।एकः॑।वृ॒त्राणि॑।जि॒घ्न॒से॒।इन्द्र॑।जैत्रा॑।श्र॒व॒स्या॑।च॒।यन्त॑वे॥  
तम्।ते॒।मद॑म्।गृ॒णी॒म॒सि॒।वृष॑णम्।पृ॒त्ऽसु।स॒स॒हिम्।ऊँ॒ इति॑।लो॒क॒ऽकृ॒त्नुम्।अ॒द्रि॒ऽवः॒।ह॒रि॒ऽश्रिय॑म्॥  
येन॑।ज्योतीं॑षि।आ॒यवे॑।मन॑वे।च॒।वि॒वेदि॑थ।म॒न्दा॒नः।अ॒स्य।ब॒र्हिषः॑।वि।रा॒ज॒सि॒॥  
तत्।अ॒द्य।चि॒त्।ते॒।उ॒क्थिनः॑।अनु॑।स्तु॒व॒न्ति॒।पू॒र्वऽथा॑।वृष॑ऽपत्नीः।अ॒पः।ज॒य॒।दि॒वेऽदि॑वे॥  
तव॑।त्यत्।इ॒न्द्रि॒यम्।बृ॒हत्।तव॑।शुष्म॑म्।उ॒त।क्रतु॑म्।वज्र॑म्।शि॒शा॒ति॒।धि॒षणा॑।वरे॑ण्यम्॥  
तव॑।द्यौः।इ॒न्द्र॒।पौंस्य॑म्।पृ॒थि॒वी।व॒र्ध॒ति॒।श्रवः॑।त्वाम्।आपः॑।पर्व॑तासः।च॒।हि॒न्वि॒रे॒॥  
त्वाम्।विष्णुः॑।बृ॒हन्।क्षयः॑।मि॒त्रः।गृ॒णा॒ति॒।वरु॑णः।त्वाम्।शर्धः॑।म॒द॒ति॒।अनु॑।मारु॑तम्॥  
त्वम्।वृषा॑।जना॑नाम्।मंहि॑ष्ठः।इ॒न्द्र॒।ज॒ज्ञि॒षे॒।स॒त्रा।विश्वा॑।सु॒ऽअ॒प॒त्यानि॑।द॒धि॒षे॒॥  
स॒त्रा।त्वम्।पु॒रु॒ऽस्तु॒त॒।एकः॑।वृ॒त्राणि॑।तोशसे।न।अ॒न्यः।इन्द्रा॑त्।कर॑णम्।भूयः॑।इ॒न्व॒ति॒॥  
यत्।इ॒न्द्र॒।म॒न्म॒ऽशः।त्वा॒।नाना॑।हव॑न्ते।ऊ॒तये॑।अ॒स्माके॑भिः।नृऽभिः॑।अत्र॑।स्वः॑।ज॒य॒॥  
अर॒म्।क्षया॑य।नः॒।म॒हे।विश्वा॑।रू॒पाणि॑।आ॒ऽवि॒शन्।इन्द्र॑म्।जैत्रा॑य।ह॒र्ष॒य॒।श॒ची॒३॒॑ऽपति॑म्॥  
