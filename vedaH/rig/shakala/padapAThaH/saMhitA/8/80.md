

  
न॒हि।अ॒न्यम्।ब॒ला।अक॑रम्।म॒र्डि॒तार॑म्।श॒त॒क्र॒तो॒ इति॑ शतऽक्रतो।त्वम्।नः॒।इ॒न्द्र॒।मृ॒ळ॒य॒॥  
यः।नः॒।शश्व॑त्।पु॒रा।आवि॑थ।अमृ॑ध्रः।वाज॑ऽसातये।सः।त्वम्।नः॒।इ॒न्द्र॒।मृ॒ळ॒य॒॥  
किम्।अ॒ङ्ग।र॒ध्र॒ऽचोद॑नः।सु॒न्वा॒नस्य॑।अ॒वि॒ता।इत्।अ॒सि॒।कु॒वित्।सु।इ॒न्द्र॒।नः॒।शकः॑॥  
इन्द्र॑।प्र।नः॒।रथ॑म्।अ॒व॒।प॒श्चात्।चि॒त्।सन्त॑म्।अ॒द्रि॒ऽवः॒।पु॒रस्ता॑त्।ए॒न॒म्।मे॒।कृ॒धि॒॥  
हन्तो॒ इति॑।नु।किम्।आ॒स॒से॒।प्र॒थ॒मम्।नः॒।रथ॑म्।कृ॒धि॒।उ॒प॒ऽमम्।वा॒ज॒ऽयु।श्रवः॑॥  
अव॑।नः॒।वा॒ज॒ऽयुम्।रथ॑म्।सु॒ऽकर॑म्।ते॒।किम्।इत्।परि॑।अ॒स्मान्।सु।जि॒ग्युषः॑।कृ॒धि॒॥  
इन्द्र॑।दृह्य॑स्व।पूः।अ॒सि॒।भ॒द्रा।ते॒।ए॒ति॒।निः॒ऽकृ॒तम्।इ॒यम्।धीः।ऋ॒त्विय॑ऽवती॥  
मा।सी॒म्।अ॒व॒द्ये।आ।भा॒क्।उ॒र्वी।काष्ठा॑।हि॒तम्।धन॑म्।अ॒प॒ऽआवृ॑क्ताः।अ॒र॒त्नयः॑॥  
तु॒रीय॑म्।नाम॑।य॒ज्ञिय॑म्।य॒दा।करः॑।तत्।उ॒श्म॒सि॒।आत्।इत्।पतिः॑।नः॒।ओ॒ह॒से॒॥  
अवी॑वृधत्।वः॒।अ॒मृ॒ताः॒।अम॑न्दीत्।ए॒क॒ऽद्यूः।दे॒वाः॒।उ॒त।याः।च॒।दे॒वीः॒।तस्मै॑।ऊँ॒ इति॑।राधः॑।कृ॒णु॒त॒।प्र॒ऽश॒स्तम्।प्रा॒तः।म॒क्षु।धि॒याऽव॑सुः।ज॒ग॒म्या॒त्॥  
