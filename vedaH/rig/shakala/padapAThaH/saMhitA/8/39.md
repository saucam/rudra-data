

  
अ॒ग्निम्।अ॒स्तो॒षि॒।ऋ॒ग्मिय॑म्।अ॒ग्निम्।ई॒ळा।य॒जध्यै॑।अ॒ग्निः।दे॒वान्।अ॒न॒क्तु॒।नः॒।उ॒भे इति॑।हि।वि॒दथे॒ इति॑।क॒विः।अ॒न्तरिति॑।चर॑ति।दू॒त्य॑म्।नभ॑न्ताम्।अ॒न्य॒के।स॒मे॒॥  
नि।अ॒ग्ने॒।नव्य॑सा।वचः॑।त॒नूषु॑।शंस॑म्।ए॒षा॒म्।नि।अरा॑तीः।ररा॑व्णाम्।विश्वाः॑।अ॒र्यः।अरा॑तीः।इ॒तः।यु॒च्छ॒न्तु॒।आ॒ऽमुरः॑।नभ॑न्ताम्।अ॒न्य॒के।स॒मे॒॥  
अग्ने॑।मन्मा॑नि।तुभ्य॑म्।कम्।घृ॒तम्।न।जु॒ह्वे॒।आ॒सनि॑।सः।दे॒वेषु॑।प्र।चि॒कि॒द्धि॒।त्वम्।हि।असि॑।पू॒र्व्यः।शि॒वः।दू॒तः।वि॒वस्व॑तः।नभ॑न्ताम्।अ॒न्य॒के।स॒मे॒॥  
तत्ऽत॑त्।अ॒ग्निः।वयः॑।द॒धे॒।यथा॑ऽयथा।कृ॒प॒ण्यति॑।ऊ॒र्जाऽआ॑हुतिः।वसू॑नाम्।शम्।च॒।योः।च॒।मयः॑।द॒धे॒ विश्व॑स्यै दे॒वहू॑त्यै॒।नभ॑न्ताम्।अ॒न्य॒के।स॒मे॒॥  
सः।चि॒के॒त॒।सही॑यसा।अ॒ग्निः।चि॒त्रेण॑।कर्म॑णा।सः।होता॑।शश्व॑तीनाम्।दक्षि॑णाभिः।अ॒भिऽवृ॑तः।इ॒नोति॑।च॒।प्र॒ती॒व्य॑म्।नभ॑न्ताम्।अ॒न्य॒के।स॒मे॒॥  
अ॒ग्निः।जा॒ता।दे॒वाना॑म्।अ॒ग्निः।वे॒द॒।मर्ता॑नाम्।अ॒पी॒च्य॑म्।अ॒ग्निः।सः।द्र॒वि॒णः॒ऽदाः।अ॒ग्निः।द्वारा॑।वि।ऊ॒र्णु॒ते॒।सुऽआ॑हुतः।नवी॑यसा।नभ॑न्ताम्।अ॒न्य॒के।स॒मे॒॥  
अ॒ग्निः।दे॒वेषु॑।सम्ऽव॑सुः।सः।वि॒क्षु।य॒ज्ञिया॑सु।आ।सः।मु॒दा।काव्या॑।पु॒रु।विश्व॑म्।भूम॑ऽइव।पु॒ष्य॒ति॒।दे॒वः।दे॒वेषु॑।य॒ज्ञियः॑।नभ॑न्ताम्।अ॒न्य॒के।स॒मे॒॥  
यः।अ॒ग्निः।स॒प्तऽमा॑नुषः।श्रि॒तः।विश्वे॑षु।सिन्धु॑षु।तम्।आ।अ॒ग॒न्म॒।त्रि॒ऽप॒स्त्यम्।म॒न्धा॒तुः।द॒स्यु॒हन्ऽत॑मम्।अ॒ग्निम्।य॒ज्ञेषु॑।पू॒र्व्यम्।नभ॑न्ताम्।अ॒न्य॒के।स॒मे॒॥  
अ॒ग्निः।त्रीणि॑।त्रि॒ऽधातू॑नि।आ।क्षे॒ति॒।वि॒दथा॑।क॒विः।सः।त्रीन्।ए॒का॒द॒शान्।इ॒ह।यक्ष॑त्।च॒।पि॒प्रय॑त्।च॒।नः॒।विप्रः॑।दू॒तः।परि॑ऽकृतः।नभ॑न्ताम्।अ॒न्य॒के।स॒मे॒॥  
त्वम्।नः॒।अ॒ग्ने॒।आ॒युषु॑।त्वम्।दे॒वेषु॑।पू॒र्व्य॒।वस्वः॑।एकः॑।इ॒र॒ज्य॒सि॒।त्वाम्।आपः॑।प॒रि॒ऽस्रुतः॑।परि॑।य॒न्ति॒।स्वऽसे॑तवः।नभ॑न्ताम्।अ॒न्य॒के।स॒मे॒॥  
