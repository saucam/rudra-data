

  
यु॒वोर् ऊँ॒ इति॑।सु।रथ॑म्।हु॒वे॒।स॒धऽस्तु॑त्याय।सू॒रिषु॑।अतू॑र्तऽदक्षा।वृ॒ष॒णा॒।वृ॒ष॒ण्व॒सू॒ इति॑ वृषण्ऽवसू॥  
यु॒वम्।व॒रो॒ इति॑।सु॒ऽसाम्णे॑।म॒हे।तने॑।ना॒स॒त्या॒।अवः॑ऽभिः।या॒थः॒।वृ॒ष॒णा॒।वृ॒ष॒ण्व॒सू॒ इति॑ वृषण्ऽवसू॥  
ता।वा॒म्।अ॒द्य।ह॒वा॒म॒हे॒।ह॒व्येभिः॑।वा॒जि॒नी॒व॒सू॒ इति॑ वाजिनीऽवसू।पू॒र्वीः।इ॒षः।इ॒षय॑न्तौ।अति॑।क्ष॒पः॥  
आ।वा॒म्।वाहि॑ष्ठः।अ॒श्वि॒ना॒।रथः॑।या॒तु॒।श्रु॒तः।न॒रा॒।उप॑।स्तोमा॑न्।तु॒रस्य॑।द॒र्श॒थः॒।श्रि॒ये॥  
जु॒हु॒रा॒णा।चि॒त्।अ॒श्वि॒ना॒।आ।म॒न्ये॒था॒म्।वृ॒ष॒ण्व॒सू॒ इति॑ वृषण्ऽवसू।यु॒वम्।हि।रु॒द्रा॒।पर्ष॑थः।अति॑।द्विषः॑॥  
द॒स्रा।हि।विश्व॑म्।आ॒नु॒षक्।म॒क्षुऽभिः॑।प॒रि॒ऽदीय॑थः।धि॒य॒म्ऽजि॒न्वा।मधु॑ऽवर्णा।शु॒भः।पती॒ इति॑॥  
उप॑।नः॒।या॒त॒म्।अ॒श्वि॒ना॒।रा॒या।वि॒श्व॒ऽपुषा॑।स॒ह।म॒घऽवा॑ना।सु॒ऽवीरौ॑।अन॑पऽच्युता॥  
आ।मे॒।अ॒स्य।प्र॒ती॒व्य॑म्।इन्द्र॑नासत्या।ग॒त॒म्।दे॒वा।दे॒वेभिः॑।अ॒द्य।स॒चनः॑ऽतमा॥  
व॒यम्।हि।वा॒म्।हवा॑महे।उ॒क्ष॒ण्यन्तः॑।व्य॒श्व॒ऽवत्।सु॒म॒तिऽभिः॑।उप॑।वि॒प्रौ॒।इ॒ह।आ।ग॒त॒म्॥  
अ॒श्विना॑।सु।ऋ॒षे॒।स्तु॒हि॒।कु॒वित्।ते॒।श्रव॑तः।हव॑म्।नेदी॑यसः।कू॒ळ॒या॒तः॒।प॒णीन्।उ॒त॥  
वै॒य॒श्वस्य॑।श्रु॒त॒म्।न॒रा॒।उ॒तो इति॑।मे॒।अ॒स्य।वे॒द॒थः॒।स॒ऽजोष॑सा।वरु॑णः।मि॒त्रः।अ॒र्य॒मा॥  
यु॒वाऽद॑त्तस्य।धि॒ष्ण्या॒।यु॒वाऽनी॑तस्य।सू॒रिऽभिः॑।अहः॑ऽअहः।वृ॒ष॒णा॒।मह्य॑म्।शि॒क्ष॒त॒म्॥  
यः।वा॒म्।य॒ज्ञेभिः॑।आऽवृ॑तः।अधि॑ऽवस्त्रा।व॒धूःऽइ॑व।स॒प॒र्यन्ता॑।शु॒भे।च॒क्रा॒ते॒ इति॑।अ॒श्विना॑॥  
यः।वा॒म्।उ॒रु॒व्यचः॑ऽतमम्।चिके॑तति।नृ॒ऽपाय्य॑म्।व॒र्तिः।अ॒श्वि॒ना॒।परि॑।या॒त॒म्।अ॒स्म॒यू इत्य॑स्म॒ऽयू॥  
अ॒स्मभ्य॑म्।सु।वृ॒ष॒ण्व॒सू॒ इति॑ वृषण्ऽवसू।या॒तम्।व॒र्तिः।नृ॒ऽपाय्य॑म्।वि॒षु॒द्रुहा॑ऽइव।य॒ज्ञम्।ऊ॒ह॒थुः॒।गि॒रा॥  
वाहि॑ष्ठः।वा॒म्।हवा॑नाम्।स्तोमः॑।दू॒तः।हु॒व॒त्।न॒रा॒।यु॒वाभ्या॑म्।भू॒तु॒।अ॒श्वि॒ना॒॥  
यत्।अ॒दः।दि॒वः।अ॒र्ण॒वे।इ॒षः।वा॒।मद॑थः।गृ॒हे।श्रु॒तम्।इत्।मे॒।अ॒म॒र्त्या॒॥  
उ॒त।स्या।श्वे॒त॒ऽयाव॑री।वाहि॑ष्ठा।वा॒म्।न॒दीना॑म्।सिन्धुः॑।हिर॑ण्यऽवर्तनिः॥  
स्मत्।ए॒तया॑।सु॒ऽकी॒र्त्या।अश्वि॑ना।श्वे॒तया॑।धि॒या।वहे॑थे॒ इति॑।शु॒भ्र॒ऽया॒वा॒ना॒॥  
यु॒क्ष्व।हि।त्वम्।र॒थ॒ऽसहा॑।यु॒वस्व॑।पोष्या॑।व॒सो॒ इति॑।आत्।नः॒।वा॒यो॒ इति॑।मधु॑।पि॒ब॒।अ॒स्माक॑म्।सव॑ना।आ।ग॒हि॒॥  
तव॑।वा॒यो॒ इति॑।ऋ॒तः॒ऽप॒ते॒।त्वष्टुः॑।जा॒मा॒तः॒।अ॒द्भु॒त॒।अवां॑सि।आ।वृ॒णी॒म॒हे॒॥  
त्वष्टुः॑।जामा॑तरम्।व॒यम्।ईशा॑नम्।रा॒यः।ई॒म॒हे॒।सु॒तऽव॑न्तः।वा॒युम्।द्यु॒म्ना।जना॑सः॥  
वायो॒ इति॑।या॒हि।शि॒व॒।आ।दि॒वः।वह॑स्व।सु।सु॒ऽअश्व्य॑म्।वह॑स्व।म॒हः।पृ॒थु॒ऽपक्ष॑सा।रथे॑॥  
त्वाम्।हि।सु॒प्सरः॑ऽतमम्।नृ॒ऽसद॑नेषु।हू॒महे॑।ग्रावा॑णम्।न।अश्व॑ऽपृष्ठम्।मं॒हना॑॥  
सः।त्वम्।नः॒।दे॒व॒।मन॑सा।वायो॒ इति॑।म॒न्दा॒नः।अ॒ग्रि॒यः।कृ॒धि।वाजा॑न्।अ॒पः।धियः॑॥  
