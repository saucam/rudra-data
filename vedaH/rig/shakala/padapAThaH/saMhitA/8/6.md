

  
म॒हान्।इन्द्रः॑।यः।ओज॑सा।प॒र्जन्यः॑।वृ॒ष्टि॒मान्ऽइ॑व।स्तोमैः॑।व॒त्सस्य॑।व॒वृ॒धे॒॥  
प्र॒ऽजाम्।ऋ॒तस्य॑।पिप्र॑तः।प्र।यत्।भर॑न्त।वह्न॑यः।विप्राः॑।ऋ॒तस्य॑।वाह॑सा॥  
कण्वाः॑।इन्द्र॑म्।यत्।अक्र॑त।स्तोमैः॑।य॒ज्ञस्य॑।साध॑नम्।जा॒मि।ब्रु॒व॒ते॒।आयु॑धम्॥  
सम्।अ॒स्य॒।म॒न्यवे॑।विशः॑।विश्वाः॑।न॒म॒न्त॒।कृ॒ष्टयः॑।स॒मु॒द्राय॑ऽइव।सिन्ध॑वः॥  
ओजः॒।तत्।अ॒स्य॒।ति॒त्वि॒षे॒।उ॒भे इति॑।यत्।स॒म्ऽअव॑र्तयत्।इन्द्रः॑।चर्म॑ऽइव।रोद॑सी॒ इति॑॥  
वि।चि॒त्।वृ॒त्रस्य॑।दोध॑तः।वज्रे॑ण।श॒तऽप॑र्वणा।शिरः॑।बि॒भे॒द॒।वृ॒ष्णिना॑॥  
इ॒माः।अ॒भि।प्र।नो॒नु॒मः॒।वि॒पाम्।अग्रे॑षु।धी॒तयः॑।अ॒ग्नेः।शो॒चिः।न।दि॒द्युतः॑॥  
गुहा॑।स॒तीः।उप॑।त्मना॑।प्र।यत्।शोच॑न्त।धी॒तयः॑।कण्वाः॑।ऋ॒तस्य॑।धार॑या॥  
प्र।तम्।इ॒न्द्र॒।न॒शी॒म॒हि॒।र॒यिम्।गोऽम॑न्तम्।अ॒श्विन॑म्।प्र।ब्रह्म॑।पू॒र्वऽचि॑त्तये॥  
अ॒हम्।इत्।हि।पि॒तुः।परि॑।मे॒धाम्।ऋ॒तस्य॑।ज॒ग्रभ॑।अ॒हम्।सूर्यः॑ऽइव।अ॒ज॒नि॒॥  
अ॒हम्।प्र॒त्नेन॑।मन्म॑ना।गिरः॑।शु॒म्भा॒मि॒।क॒ण्व॒ऽवत्।येन॑।इन्द्रः॑।शुष्म॑म्।इत्।द॒धे॥  
ये।त्वाम्।इ॒न्द्र॒।न।तु॒स्तु॒वुः।ऋष॑यः।ये।च॒।तु॒स्तु॒वुः।मम॑।इत्।व॒र्ध॒स्व॒।सुऽस्तु॑तः॥  
यत्।अ॒स्य॒।म॒न्युः।अध्व॑नीत्।वि।वृ॒त्रम्।प॒र्व॒ऽशः।रु॒जन्।अ॒पः।स॒मु॒द्रम्।ऐर॑यत्॥  
नि।शुष्णे॑।इ॒न्द्र॒।ध॒र्ण॒सिम्।वज्र॑म्।ज॒घ॒न्थ॒।दस्य॑वि।वृषा॑।हि।उ॒ग्र॒।शृ॒ण्वि॒षे॥  
न।द्यावः॑।इन्द्र॑म्।ओज॑सा।न।अ॒न्तरि॑क्षाणि।व॒ज्रिण॑म्।न।वि॒व्य॒च॒न्त॒।भूम॑यः॥  
यः।ते॒।इ॒न्द्र॒।म॒हीः।अ॒पः।स्त॒भु॒ऽयमा॑नः।आ।अश॑यत्।नि।तम्।पद्या॑सु।शि॒श्न॒थः॒॥  
यः।इ॒मे इति॑।रोद॑सी॒ इति॑।म॒ही इति॑।स॒मी॒ची इति॑ स॒म्ऽई॒ची।स॒म्ऽअज॑ग्रभीत्।तमः॑ऽभिः।इ॒न्द्र॒।तम्।गु॒हः॒॥  
ये।इ॒न्द्र॒।यत॑यः।त्वा॒।भृग॑वः।ये।च॒।तु॒स्तु॒वुः।मम॑।इत्।उ॒ग्र॒।स्रु॒धि॒।हव॑म्॥  
इ॒माः।ते॒।इ॒न्द्र॒।पृश्न॑यः।घृ॒तम्।दु॒ह॒ते॒।आ॒ऽशिर॑म्।ए॒नाम्।ऋ॒तस्य॑।पि॒प्युषीः॑॥  
याः।इ॒न्द्र॒।प्र॒ऽस्वः॑।त्वा॒।आ॒सा।गर्भ॑म्।अच॑क्रिरन्।परि॑।धर्म॑ऽइव।सूर्य॑म्॥  
त्वाम्।इत्।श॒व॒सः॒।प॒ते॒।कण्वाः॑।उ॒क्थेन॑।व॒वृ॒धुः॒।त्वाम्।सु॒तासः॑।इन्द॑वः॥  
तव॑।इत्।इ॒न्द्र॒।प्रऽनी॑तिषु।उ॒त।प्रऽश॑स्तिः।अ॒द्रि॒ऽवः॒।य॒ज्ञः।वि॒त॒न्त॒साय्यः॑॥  
आ।नः॒।इ॒न्द्र॒।म॒हीम्।इष॑म्।पुर॑म्।न।द॒र्षि॒।गोऽम॑तीम्।उ॒त।प्र॒ऽजाम्।सु॒ऽवीर्य॑म्॥  
उ॒त।त्यत्।आ॒शु॒ऽअश्व्य॑म्।यत्।इ॒न्द्र॒।नाहु॑षीषु।आ।अग्रे॑।वि॒क्षु।प्र॒ऽदीद॑यत्॥  
अ॒भि।व्र॒जम्।न।त॒त्नि॒षे॒।सूरः॑।उ॒पा॒कऽच॑क्षसम्।यत्।इ॒न्द्र॒।मृ॒ळया॑सि।नः॒॥  
यत्।अ॒ङ्ग।त॒वि॒षी॒ऽयसे॑।इन्द्र॑।प्र॒ऽराज॑सि।क्षि॒तीः।म॒हान्।अ॒पा॒रः।ओज॑सा॥  
तम्।त्वा॒।ह॒विष्म॑तीः।विशः॑।उप॑।ब्रु॒व॒ते॒।ऊ॒तये॑।उ॒रु॒ऽज्रय॑सम्।इन्दु॑ऽभिः॥  
उ॒प॒ऽह्व॒रे।गि॒री॒णाम्।स॒म्ऽग॒थे।च॒।न॒दीना॑म्।धि॒या।विप्रः॑।अ॒जा॒य॒त॒॥  
अतः॑।स॒मु॒द्रम्।उ॒त्ऽवतः॑।चि॒कि॒त्वान्।अव॑।प॒श्य॒ति॒।यतः॑।वि॒पा॒नः।एज॑ति॥  
आत्।इत्।प्र॒त्नस्य॑।रेत॑सः।ज्योतिः॑।प॒श्य॒न्ति॒।वा॒स॒रम्।प॒रः।यत्।इ॒ध्यते॑।दि॒वा॥  
कण्वा॑सः।इ॒न्द्र॒।ते॒।म॒तिम्।विश्वे॑।व॒र्ध॒न्ति॒।पौंस्य॑म्।उ॒तो इति॑।श॒वि॒ष्ठ॒।वृष्ण्य॑म्॥  
इ॒माम्।मे॒।इ॒न्द्र॒।सु॒ऽस्तु॒तिम्।जु॒षस्व॑।प्र।सु।माम्।अ॒व॒।उ॒त।प्र।व॒र्ध॒य॒।म॒तिम्॥  
उ॒त।ब्र॒ह्म॒ण्या।व॒यम्।तुभ्य॑म्।प्र॒ऽवृ॒द्ध॒।व॒ज्रि॒ऽवः॒।विप्राः॑।अ॒त॒क्ष्म॒।जी॒वसे॑॥  
अ॒भि।कण्वाः॑।अ॒नू॒ष॒त॒।आपः॑।न।प्र॒ऽवता॑।य॒तीः।इन्द्र॑म्।वन॑न्ऽवती।म॒तिः॥  
इन्द्र॑म्।उ॒क्थानि॑।व॒वृ॒धुः॒।स॒मु॒द्रम्ऽइ॑व।सिन्ध॑वः।अनु॑त्तऽमन्युम्।अ॒जर॑म्॥  
आ।नः॒।या॒हि॒।प॒रा॒ऽवतः॑।हरि॑ऽभ्याम्।ह॒र्य॒ताभ्या॑म्।इ॒मम्।इ॒न्द्र॒।सु॒तम्।पि॒ब॒॥  
त्वाम्।इत्।वृ॒त्र॒ह॒न्ऽत॒म॒।जना॑सः।वृ॒क्तऽब॑र्हिषः।हव॑न्ते।वाज॑ऽसातये॥  
अनु॑।त्वा॒।रोद॑सी॒ इति॑।उ॒भे इति॑।च॒क्रम्।न।व॒र्ति॒।एत॑शम्।अनु॑।सु॒वा॒नासः॑।इन्द॑वः॥  
मन्द॑स्व।सु।स्वः॑ऽनरे।उ॒त।इ॒न्द्र॒।श॒र्य॒णाऽव॑ति।मत्स्व॑।विव॑स्वतः।म॒ती॥  
व॒वृ॒धा॒नः।उप॑।द्यवि॑।वृषा॑।व॒ज्री।अ॒रो॒र॒वी॒त्।वृ॒त्र॒ऽहा।सो॒म॒ऽपात॑मः॥  
ऋषिः॑।हि।पू॒र्व॒ऽजाः।असि॑।एकः॑।ईशा॑नः।ओज॑सा।इन्द्र॑।चो॒ष्कू॒यसे॑।वसु॑॥  
अ॒स्माक॑म्।त्वा॒।सु॒तान्।उप॑।वी॒तऽपृ॑ष्ठाः।अ॒भि।प्रयः॑।श॒तम्।व॒ह॒न्तु॒।हर॑यः॥  
इ॒माम्।सु।पू॒र्व्याम्।धिय॒म्।मधोः॑।घृ॒तस्य॑।पि॒प्युषी॑म्।कण्वाः॑।उ॒क्थेन॑।व॒वृ॒धुः॒॥  
इन्द्र॑म्।इत्।विऽम॑हीनाम्।मेधे॑।वृ॒णी॒त॒।मर्त्यः॑।इन्द्र॑म्।स॒नि॒ष्युः।ऊ॒तये॑॥  
अ॒र्वाञ्च॑म्।त्वा॒।पु॒रु॒ऽस्तु॒त॒।प्रि॒यमे॑धऽस्तुता।हरी॑।सो॒म॒ऽपेया॑य।वक्षतः॥  
श॒तम्।अ॒हम्।ति॒रिन्दि॑रे।स॒हस्र॑म्।पर्शौ॑।आ।द॒दे॒।राधां॑सि।याद्वा॑नाम्॥  
त्रीणि॑।श॒तानि॑।अर्व॑ताम्।स॒हस्रा॑।दश॑।गोना॑म्।द॒दुः।प॒ज्राय॑।साम्ने॑॥  
उत्।आ॒न॒ट्।क॒कु॒हः।दिव॑म्।उष्ट्रा॑न्।च॒तुः॒ऽयुजः॑।दद॑त्।श्रव॑सा।याद्व॑म्।जन॑म्॥  
