

  
यु॒क्ष्व।हि।दे॒व॒ऽहूत॑मान्।अश्वा॑न्।अ॒ग्ने॒।र॒थीःऽइ॑व।नि।होता॑।पू॒र्व्यः॑।स॒दः॒॥  
उ॒त।नः॒।दे॒व॒।दे॒वान्।अच्छ॑।वो॒चः॒।वि॒दुःऽत॑रः।श्रत्।विश्वा॑।वार्या॑।कृ॒धि॒॥  
त्वम्।ह॒।यत्।य॒वि॒ष्ठ्य॒।सह॑सः।सू॒नो॒ इति॑।आ॒ऽहु॒त॒।ऋ॒तऽवा॑।य॒ज्ञियः॑।भुवः॑॥  
अ॒यम्।अ॒ग्निः।स॒ह॒स्रिणः॑।वाज॑स्य।श॒तिनः॑।पतिः॑।मू॒र्धा।क॒विः।र॒यी॒णाम्॥  
तम्।ने॒मिम्।ऋ॒भवः॑।य॒था॒।आ।न॒म॒स्व॒।सहू॑तिऽभिः।नेदी॑यः।य॒ज्ञम्।अ॒ङ्गि॒रः॒॥  
तस्मै॑।नू॒नम्।अ॒भिऽद्य॑वे।वा॒चा।वि॒ऽरू॒प॒।नित्य॑या।वृष्णे॑।चो॒द॒स्व॒।सु॒ऽस्तु॒तिम्॥  
कम्।ऊँ॒ इति॑।स्वि॒त्।अ॒स्य॒।सेन॑या।अ॒ग्नेः।अपा॑कऽचक्षसः।प॒णिम्।गोषु॑।स्त॒रा॒म॒हे॒॥  
मा।नः।दे॒वाना॑म्।विशः॑।प्र॒स्ना॒तीःऽइ॑व।उ॒स्राः।कृ॒शम्।न।हा॒सुः॒।अघ्न्याः॑॥  
मा।नः॒।स॒म॒स्य॒।दुः॒ऽध्यः॑।परि॑ऽद्वेषसः।अं॒ह॒तिः।ऊ॒र्मिः।न।नाव॑म्।आ।व॒धी॒त्॥  
नमः॑।ते॒।अ॒ग्ने॒।ओज॑से।गृ॒णन्ति॑।दे॒व॒।कृ॒ष्टयः॑।अमैः॑।अ॒मित्र॑म्।अ॒र्द॒य॒॥  
कु॒वित्।सु।नः॒।गोऽइ॑ष्टये।अग्ने॑।स॒म्ऽवेषि॑षः।र॒यिम्।उरु॑ऽकृत्।उ॒रु।नः॒।कृ॒धि॒॥  
मा।नः॒।अ॒स्मिन्।म॒हा॒ऽध॒ने।परा॑।वर्क्।भा॒र॒ऽभृत्।य॒था॒।स॒म्ऽवर्ग॑म्।सम्।र॒यिम्।ज॒य॒॥  
अ॒न्यम्।अ॒स्मत्।भि॒यै।इ॒यम्।अग्ने॑।सिस॑क्तु।दु॒च्छुना॑।वर्ध॑।नः॒।अम॑ऽवत्।शवः॑॥  
यस्य॑।अजु॑षत्।न॒म॒स्विनः॑।शमी॑म्।अदुः॑ऽमखस्य।वा॒।तम्।घ॒।इत्।अ॒ग्निः।वृ॒धा।अ॒व॒ति॒॥  
पर॑स्याः।अधि॑।स॒म्ऽवतः॑।अव॑रान्।अ॒भि।आ।त॒र॒।यत्र॑।अ॒हम्।अस्मि॑।तान्।अ॒व॒॥  
वि॒द्म।हि।ते॒।पु॒रा।व॒यम्।अग्ने॑।पि॒तुः।यथा॑।अव॑सः।अध॑।ते॒।सु॒म्नम्।ई॒म॒हे॒॥  
