

  
आ।प्र।द्र॒व॒।प॒रा॒ऽवतः॑।अ॒र्वा॒ऽवतः॑।च॒।वृ॒त्र॒ऽह॒न्।मध्वः॑।प्रति॑।प्रऽभ॑र्मणि॥  
ती॒व्राः।सोमा॑सः।आ।ग॒हि॒।सु॒तासः॑।मा॒द॒यि॒ष्णवः॑।पिब॑।द॒धृक्।यथा॑।ओ॒चि॒षे॥  
इ॒षा।म॒न्द॒स्व॒।आत्।ऊँ॒ इति॑।ते।अर॑म्।वरा॑य।म॒न्यवे॑।भुव॑त्।ते॒।इ॒न्द्र॒।शम्।हृ॒दे॥  
आ।तु।अ॒स॒त्रो॒ इति॑।आ।ग॒हि॒।नि।उ॒क्थानि॑।च॒।हू॒य॒से॒।उ॒प॒ऽमे।रो॒च॒ने।दि॒वः॥  
तुभ्य॑।अ॒यम्।अद्रि॑ऽभिः।सु॒तः।गोभिः॑।श्री॒तः।मदा॑य।कम्।प्र।सोमः॑।इ॒न्द्र॒।हू॒य॒ते॒॥  
इन्द्र॑।श्रु॒धि।सु।मे॒।हव॑म्।अ॒स्मे इति॑।सु॒तस्य॑।गोऽम॑तः।वि।पी॒तिम्।तृ॒प्तिम्।अ॒श्नु॒हि॒॥  
यः।इ॒न्द्र॒।च॒म॒सेषु॑।आ।सोमः॑।च॒मूषु॑।ते॒।सु॒तः।पिब॑।इत्।अ॒स्य॒।त्वम्।ई॒शि॒षे॒॥  
यः।अ॒प्ऽसु।च॒न्द्रमाः॑ऽइव।सोमः॑।च॒मूषु॑।ददृ॑शे।पिब॑।इत्।अ॒स्य॒।त्वम्।ई॒शि॒षे॒॥  
यम्।ते॒।श्ये॒नः।प॒दा।अभ॑रत्।ति॒रः।रजां॑सि।अस्पृ॑तम्।पिब॑।इत्।अ॒स्य॒।त्वम्।ई॒शि॒षे॒॥  
