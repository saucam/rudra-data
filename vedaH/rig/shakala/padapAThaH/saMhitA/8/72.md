

  
ह॒विः।कृ॒णु॒ध्व॒म्।आ।ग॒म॒त्।अ॒ध्व॒र्युः।व॒न॒ते॒।पुन॒रिति॑।वि॒द्वान्।अ॒स्य॒।प्र॒ऽशास॑नम्॥  
नि।ति॒ग्मम्।अ॒भि।अं॒शुम्।सीद॑त्।होता॑।म॒नौ।अधि॑।जु॒षा॒णः।अ॒स्य॒।स॒ख्यम्॥  
अ॒न्तः।इ॒च्छ॒न्ति॒।तम्।जने॑।रु॒द्रम्।प॒रः।म॒नी॒षया॑।गृ॒भ्णन्ति॑।जि॒ह्वया॑।स॒सम्॥  
जा॒मि।अ॒ती॒त॒पे॒।धनुः॑।व॒यः॒ऽधाः।अ॒रु॒ह॒त्।वन॑म्।दृ॒षद॑म्।जि॒ह्वया॑।आ।अ॒व॒धी॒त्॥  
चर॑न्।व॒त्सः।रुश॑न्।इ॒ह।नि॒ऽदा॒तार॑म्।न।वि॒न्द॒ते॒।वेति॑।स्तोत॑व्र्।अ॒म्ब्य॑म्॥  
उ॒तो इति॑।नु।अ॒स्य॒।यत्।म॒हत्।अश्व॑ऽवत्।योज॑नम्।बृ॒हत्।दा॒मा।रथ॑स्य।ददृ॑शे॥  
दु॒हन्ति॑।स॒प्त।एका॑म्।उप॑।द्वा।पञ्च॑।सृ॒ज॒तः॒।ती॒र्थे।सिन्धोः॑।अधि॑।स्व॒रे॥  
आ।द॒शऽभिः॑।वि॒वस्व॑तः।इन्द्रः॑।कोश॑म्।अ॒चु॒च्य॒वी॒त्।खेद॑या।त्रि॒ऽवृता॑।दि॒वः॥  
परि॑।त्रि॒ऽधातुः॑।अ॒ध्व॒रम्।जू॒र्णिः।ए॒ति॒।नवी॑यसी।मध्वा॑।होता॑रः।अ॒ञ्ज॒ते॒॥  
सि॒ञ्चन्ति॑।नम॑सा।अ॒व॒तम्।उ॒च्चाऽच॑क्रम्।परि॑ऽज्मानम्।नी॒चीन॑ऽबारम्।अक्षि॑तम्॥  
अ॒भि॒ऽआर॑म्।इत्।अद्र॑यः।निऽसि॑क्तम्।पुष्क॑रे।मधु॑।अ॒व॒तस्य॑।वि॒ऽसर्ज॑ने॥  
गावः॑।उप॑।अ॒व॒त॒।अ॒व॒तम्।म॒ही इति॑।य॒ज्ञस्य॑।र॒प्सुदा॑।उ॒भा।कर्णा॑।हि॒र॒ण्यया॑॥  
आ।सु॒ते।सि॒ञ्च॒त॒।श्रिय॑म्।रोद॑स्योः।अ॒भि॒ऽश्रिय॑म्।र॒सा।द॒धी॒त॒।वृ॒ष॒भम्॥  
ते।जा॒न॒त॒।स्वम्।ओ॒क्य॑म्।सम्।व॒त्सासः॑।न।मा॒तृऽभिः॑।मि॒थः।न॒स॒न्त॒।जा॒मिऽभिः॑॥  
उप॑।स्रक्वे॑षु।बप्स॑तः।कृ॒ण्व॒ते।ध॒रुण॑म्।दि॒वि।इन्द्रे॑।अ॒ग्ना।नमः॑।स्वः॑॥  
अधु॑क्षत्।पि॒प्युषी॑म्।इष॑म्।ऊर्ज॑म्।स॒प्तऽप॑दीम्।अ॒रिः।सूर्य॑स्य।स॒प्त।र॒श्मिऽभिः॑॥  
सोम॑स्य।मि॒त्रा॒व॒रु॒णा॒।उत्ऽइ॑ता।सूरे॑।आ।द॒दे॒।तत्।आतु॑रस्य।भे॒ष॒जम्॥  
उ॒तो इति॑।नु।अ॒स्य॒।यत्।प॒दम्।ह॒र्य॒तस्य॑।नि॒ऽधा॒न्य॑म्।परि॑।द्याम्।जि॒ह्वया॑।अ॒त॒न॒त्॥  
