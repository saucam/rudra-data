

  
त्वाऽव॑तः।पु॒रु॒व॒सो॒ इति॑ पुरुऽवसो।व॒यम्।इ॒न्द्र॒।प्र॒ने॒त॒रिति॑ प्रऽनेतः।स्मसि॑।स्था॒तः॒।ह॒री॒णा॒म्॥  
त्वाम्।हि।स॒त्यम्।अ॒द्रि॒ऽवः॒।वि॒द्म।दा॒तार॑म्।इ॒षाम्।वि॒द्म।दा॒तार॑म्।र॒यी॒णाम्॥  
आ।यस्य॑।ते॒।म॒हि॒मान॑म्।शत॑म्ऽऊते।शत॑क्रतो॒ इति॒ शत॑ऽक्रतो।गीः॒ऽभिः।गृ॒णन्ति॑।का॒रवः॑॥  
सु॒ऽनी॒थः।घ॒।सः।मर्त्यः॑।यम्।म॒रुतः॑।यम्।अ॒र्य॒मा।मि॒त्रः।पान्ति॑।अ॒द्रुहः॑॥  
दधा॑नः।गोऽमत्।अश्व॑ऽवत्।सु॒ऽवीर्य॑म्।आ॒दि॒त्यऽजू॑तः।ए॒ध॒ते॒।सदा॑।रा॒या।पु॒रु॒ऽस्पृहा॑॥  
तम्।इन्द्र॑म्।दान॑म्।ई॒म॒हे।श॒व॒सा॒नम्।अभी॑र्वम्।ईशा॑नम्।रा॒यः।ई॒म॒हे॒॥  
तस्मि॑न्।हि।सन्ति॑।ऊ॒तयः॑।विश्वाः॑।अभी॑रवः।सचा॑।तम्।आ।व॒ह॒न्तु॒।सप्त॑यः।पु॒रु॒ऽवसु॑म्।मदा॑य।हर॑यः।सु॒तम्॥  
यः।ते॒।मदः॑।वरे॑ण्यः।यः।इ॒न्द्र॒।वृ॒त्र॒हन्ऽत॑मः।यः।आ॒ऽद॒दिः।स्वः॑।नृऽभिः॑।यः।पृत॑नासु।दु॒स्तरः॑॥  
यः।दु॒स्तरः॑।वि॒श्व॒ऽवा॒र॒।श्र॒वाय्यः॑।वाजे॑षु।अस्ति॑।त॒रु॒ता।सः।नः॒।श॒वि॒ष्ठ॒।सव॑ना।आ।व॒सो॒ इति॑।ग॒हि॒।ग॒मेम॑।गोऽम॑ति।व्र॒जे॥  
ग॒व्यः॑।सु।नः॒।यथा॑।पु॒रा।अ॒श्व॒ऽया।उ॒त।र॒थ॒ऽया।व॒रि॒व॒स्य।म॒हा॒ऽम॒ह॒॥  
न॒हि।ते॒।शू॒र॒।राध॑सः।अन्त॑म्।वि॒न्दामि॑।स॒त्रा।द॒श॒स्य।नः॒।म॒घ॒ऽव॒न्।नु।चि॒त्।अ॒द्रि॒ऽवः॒।धियः॑।वाजे॑भिः।आ॒वि॒थ॒॥  
यः।ऋ॒ष्वः।श्र॒व॒यत्ऽस॑खा।विश्वा॑।इत्।सः।वे॒द॒।जनि॑म।पु॒रु॒ऽस्तु॒तः।तम्।विश्वे॑।मानु॑षा।यु॒गा।इन्द्र॑म्।ह॒व॒न्ते॒।त॒वि॒षम्।य॒तऽस्रु॑चः॥  
सः।नः॒।वाजे॑षु।अ॒वि॒ता।पु॒रु॒ऽवसुः॑।पु॒रः॒ऽस्था॒ता।म॒घऽवा॑।वृ॒त्र॒ऽहा।भु॒व॒त्॥  
अ॒भि।वः॒।वी॒रम्।अन्ध॑सः।मदे॑षु।गा॒य॒।गि॒रा।म॒हा।विऽचे॑तसम्।इन्द्र॑म्।नाम॑।श्रुत्य॑म्।शा॒किन॑म्।वचः॑।यथा॑॥  
द॒दिः।रेक्णः॑।त॒न्वे॑।द॒दिः।वसु॑।द॒दिः।वाजे॑षु।पु॒रु॒ऽहू॒त॒।वा॒जिन॑म्।नू॒नम्।अथ॑॥  
विश्वे॑षाम्।इ॒र॒ज्यन्त॑म्।वसू॑नाम्।स॒स॒ह्वांस॑म्।चि॒त्।अ॒स्य।वर्प॑सः।कृ॒प॒ऽय॒तः।नू॒नम्।अति॑।अथ॑॥  
म॒हः।सु।वः॒।अर॑म्।इ॒षे॒।स्तवा॑महे।मी॒ळ्हुषे॑।अ॒र॒म्ऽग॒माय।जग्म॑ये।य॒ज्ञेभिः॑।गीः॒ऽभिः।वि॒श्वऽम॑नुषाम्।म॒रुता॑म्।इ॒य॒क्ष॒सि॒।गाये॑।त्वा॒।नम॑सा।गि॒रा॥  
ये।पा॒तय॑न्ते।अज्म॑ऽभिः।गि॒री॒णाम्।स्नुऽभिः॑।ए॒षा॒म्।य॒ज्ञम्।म॒हि॒ऽस्वणी॑नाम्।सु॒म्नम्।तु॒वि॒ऽस्वणी॑नाम्।प्र।अ॒ध्व॒रे॥  
प्र॒ऽभ॒ङ्गम्।दुः॒ऽम॒ती॒नाम्।इन्द्र॑।श॒वि॒ष्ठ॒।आ।भ॒र॒।र॒यिम्।अ॒स्मभ्य॑म्।युज्य॑म्।चो॒द॒य॒त्ऽम॒ते॒।ज्येष्ठ॑म्।चो॒द॒य॒त्ऽम॒ते॒॥  
सनि॑त॒रिति॑।सुऽस॑नितः।उग्र॑।चित्र॑।चेति॑ष्ठ।सूनृ॑त।प्र॒ऽसहा॑।सम्ऽरा॒ट्।सहु॑रिम्।सह॑न्तम्।भु॒ज्युम्।वाजे॑षु।पूर्व्य॑म्॥  
आ।सः।ए॒तु॒।यः।ईवत्।आ।अदे॑वः।पू॒र्तम्।आ॒ऽद॒दे।यथा॑।चि॒त्।वशः॑।अ॒श्व्यः।पृ॒थु॒ऽश्रव॑सि।कानी॒ते।अ॒स्याः।वि॒ऽउषि॑।आ॒ऽद॒दे॥  
ष॒ष्टिम्।स॒हस्रा॑।अश्व्य॑स्य।अ॒युता॑।अ॒स॒न॒म्।उष्ट्रा॑नाम्।विं॒श॒तिम्।श॒ता।दश॑।श्यावी॑नाम्।श॒ता।दश॑।त्रिऽअ॑रुषीणाम्।दश॑।गवा॑म्।स॒हस्रा॑॥  
दश॑।श्या॒वाः।ऋ॒धत्ऽर॑यः।वी॒तऽवा॑रासः।आ॒शवः॑।म॒थ्राः।ने॒मिम्।नि।व॒वृ॒तुः॒॥  
दाना॑सः।पृ॒थु॒ऽश्रव॑सः।का॒नी॒तस्य॑।सु॒ऽराध॑सः।रथ॑म्।हि॒र॒ण्यय॑म्।दद॑त्।मंहि॑ष्ठः।सू॒रिः।अ॒भू॒त्।वर्षि॑ष्ठम्।अ॒कृ॒त॒।श्रवः॑॥  
आ।नः॒।वा॒यो॒ इति॑।म॒हे।तने॑।या॒हि।म॒खाय॑।पाज॑से।व॒यम्।हि।ते॒।च॒कृ॒म।भूरि॑।दा॒वने॑।स॒द्यः।चि॒त्।महि॑।दा॒वने॑॥  
यः।अश्वे॑भिः।वह॑ते।वस्ते॑।उ॒स्राः।त्रिः।स॒प्त।स॒प्त॒ती॒नाम्।ए॒भिः।सोमे॑भिः।सो॒म॒सुत्ऽभिः॑।सो॒म॒ऽपाः॒।दा॒नाय॑।शु॒क्र॒पू॒त॒ऽपाः॒॥  
यः।मे॒।इ॒मम्।चि॒त्।ऊँ॒ इति॑।त्मना॑।अम॑न्दत्।चि॒त्रम्।दा॒वने॑।अ॒र॒ट्वे।अक्षे॑।नहु॑षे।सु॒ऽकृत्व॑नि।सु॒कृत्ऽत॑राय।सु॒ऽक्रतुः॑॥  
उ॒च॒थ्ये॑।वपु॑षि।यः।स्व॒ऽराट्।उ॒त।वा॒यो॒ इति॑।घृ॒त॒ऽस्नाः।अश्व॑ऽइषितम्।रजः॑ऽइषितम्।शुना॑ऽइषितम्।प्र।अज्म॑।तत्।इ॒दम्।नु।तत्॥  
अध॑।प्रि॒यम्।इ॒षि॒राय॑।ष॒ष्टिम्।स॒हस्रा॑।अ॒स॒न॒म्।अश्वा॑नाम्।इत्।न।वृष्णा॑म्॥  
गावः॑।न।यू॒थम्।उप॑।य॒न्ति॒।वध्र॑यः।उप॑।मा॒।य॒न्ति॒।वध्र॑यः॥  
अध॑।यत्।चार॑थे।ग॒णे।श॒तम्।उष्ट्रा॑न्।अचि॑क्रदत्।अध॑।श्वित्ने॑षु।विं॒श॒तिम्।श॒ता॥  
श॒तम्।दा॒से।ब॒ल्बू॒थे।विप्रः॑।तरु॑क्षे।आ।द॒दे॒।ते।ते॒।वा॒यो॒ इति॑।इ॒मे।जनाः॑।मद॑न्ति।इन्द्र॑ऽगोपाः।मद॑न्ति।दे॒वऽगो॑पाः॥  
अध॑।स्या।योष॑णा।म॒ही।प्र॒ती॒ची।वश॑म्।अ॒श्व्यम्।अधि॑ऽरुक्मा।वि।नी॒य॒ते॒॥  
