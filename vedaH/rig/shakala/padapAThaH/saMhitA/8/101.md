

  
ऋध॑क्।इ॒त्था।सः।मर्त्यः॑।श॒श॒मे।दे॒वऽता॑तये।यः।नू॒नम्।मि॒त्रावरु॑णौ।अ॒भिष्ट॑ये।आ॒ऽच॒क्रे।ह॒व्यऽदा॑तये॥  
वर्षि॑ष्ठऽक्षत्रौ।उ॒रु॒ऽचक्ष॑सा।नरा॑।राजा॑ना।दी॒र्घ॒श्रुत्ऽत॑मा।ता।बा॒हुता॑।न।दं॒सना॑।र॒थ॒र्य॒तः॒।सा॒कम्।सूर्य॑स्य।र॒श्मिऽभिः॑॥  
प्र।यः।वा॒म्।मि॒त्रा॒व॒रु॒णा॒।अ॒जि॒रः।दू॒तः।अद्र॑वत्।अयः॑ऽशीर्षा।मदे॑ऽरघुः॥  
न।यः।स॒म्ऽपृच्छे॑।न।पुनः॑।हवी॑तवे।न।स॒म्ऽवा॒दाय॑।रम॑ते।तस्मा॑त्।नः॒।अ॒द्य।सम्ऽऋ॑तेः।उ॒रु॒ष्य॒त॒म्।बा॒हुऽभ्या॑म्।नः॒।उ॒रु॒ष्य॒त॒म्॥  
प्र।मि॒त्राय॑।प्र।अ॒र्य॒म्णे।स॒च॒थ्य॑म्।ऋ॒त॒व॒सो॒ इत्यृ॑तऽवसो।व॒रू॒थ्य॑म्।वरु॑णे।छन्द्य॑म्।वचः॑।स्तो॒त्रम्।राज॑ऽसु।गा॒य॒त॒॥  
ते।हि॒न्वि॒रे॒।अ॒रु॒णम्।जेन्य॑म्।वसु॑।एक॑म्।पु॒त्रम्।ति॒सॄ॒णाम्।ते।धामा॑नि।अ॒मृताः॑।मर्त्या॑नाम्।अद॑ब्धाः।अ॒भि।च॒क्ष॒ते॒॥  
आ।मे॒।वचां॑सि।उत्ऽय॑ता।द्यु॒मत्ऽत॑मानि।कर्त्वा॑।उ॒भा।या॒त॒म्।ना॒स॒त्या॒।स॒ऽजोष॑सा।प्रति॑।ह॒व्यानि॑।वी॒तये॑॥  
रा॒तिम्।यत्।वा॒म्।अ॒र॒क्षस॑म्।हवा॑महे।यु॒वाभ्या॑म्।वा॒जि॒नी॒व॒सू॒ इति॑ वाजिनीऽवसू।प्राची॑म्।होत्रा॑म्।प्र॒ऽति॒रन्तौ॑।इ॒त॒म्।न॒रा॒।गृ॒णा॒ना।ज॒मत्ऽअ॑ग्निना॥  
आ।नः॒।य॒ज्ञम्।दि॒वि॒ऽस्पृश॑म्।वायो॒ इति॑।या॒हि।सु॒मन्म॑ऽभिः।अ॒न्तरिति॑।प॒वित्रे॑।उ॒परि॑।श्री॒णा॒नः।अ॒यम्।शु॒क्रः।अ॒या॒मि॒।ते॒॥  
वेति॑।अ॒ध्व॒र्युः।प॒थिऽभिः॑।रजि॑ष्ठैः।प्रति॑।ह॒व्यानि॑।वी॒तये॑।अध॑।नि॒यु॒त्वः॒।उ॒भ्य॑स्य।नः॒।पि॒ब॒।शुचि॑म्।सोम॑म्।गोऽआ॑शिरम्॥  
बट्।म॒हान्।अ॒सि॒।सू॒र्य॒।बट्।आ॒दि॒त्य॒।म॒हान्।अ॒सि॒।म॒हः।ते॒।स॒तः।म॒हि॒मा।प॒न॒स्य॒ते॒।अ॒द्धा।दे॒व॒।म॒हान्।अ॒सि॒॥  
बट्।सू॒र्य॒।श्रव॑सा।म॒हान्।अ॒सि॒।स॒त्रा।दे॒व॒।म॒हान्।अ॒सि॒।म॒ह्ना।दे॒वाना॑म्।अ॒सु॒र्यः॑।पु॒रःऽहि॑तः।वि॒ऽभु।ज्योतिः॑।अदा॑भ्यम्॥  
इ॒यम्।या।नीची॑।अ॒र्किणी॑।रू॒पा।रोहि॑ण्या।कृ॒ता।चि॒त्राऽइ॑व।प्रति॑।अ॒द॒र्शि॒।आ॒ऽय॒ती।अ॒न्तः।द॒शऽसु॑।बा॒हुषु॑॥  
प्र॒ऽजाः।ह॒।ति॒स्रः।अ॒ति॒ऽआय॑म्।ई॒युः॒।नि।अ॒न्याः।अ॒र्कम्।अ॒भितः॑।वि॒वि॒श्रे॒।बृ॒हत्।ह॒।त॒स्थौ॒ भुव॑नेषु।अ॒न्तरिति॑।पव॑मानः।ह॒रितः॑।आ।वि॒वे॒श॒॥  
मा॒ता।रु॒द्राणा॑म्।दु॒हि॒ता।वसू॑नाम्।स्वसा॑।आ॒दि॒त्याना॑म्।अ॒मृत॑स्य।नाभिः॑।प्र।नु।वो॒च॒म्।चि॒कि॒तुषे॑।जना॑य।मा।गाम्।अना॑गाम्।अदि॑तिम्।व॒धि॒ष्ट॒॥  
व॒चः॒ऽविद॑म्।वाच॑म्।उ॒त्ऽई॒रय॑न्तीम्।विश्वा॑भिः।धी॒भिः।उ॒प॒ऽतिष्ठ॑मानाम्।दे॒वीम्।दे॒वेभ्यः॑।परि॑।आ॒ऽई॒युषी॑म्।गाम्।आ।मा॒।अ॒वृ॒क्त॒।मर्त्यः॑।द॒भ्रऽचे॑ताः॥  
