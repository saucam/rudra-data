

  
अद॑र्शि।गा॒तु॒वित्ऽत॑मः।यस्मि॑न्।व्र॒तानि॑।आ॒ऽद॒धुः।उपो॒ इति॑।सु।जा॒तम्।आर्य॑स्य।वर्ध॑नम्।अ॒ग्निम्।न॒क्ष॒न्त॒।नः॒।गिरः॑॥  
प्र।दैवः॑ऽदासः।अ॒ग्निः।दे॒वान्।अच्छ॑।न।म॒ज्मना॑।अनु॑।मा॒तर॑म्।पृ॒थि॒वीम्।वि।व॒वृ॒ते।त॒स्थौ।नाक॑स्य।सान॑वि॥  
यस्मा॑त्।रेज॑न्त।कृ॒ष्टयः॑।च॒र्कृत्या॑नि।कृ॒ण्व॒तः।स॒ह॒स्र॒ऽसाम्।मे॒धसा॑तौऽइव।त्मना॑।अ॒ग्निम्।धी॒भिः।स॒प॒र्य॒त॒॥  
प्र।यम्।रा॒ये।निनी॑षसि।मर्तः॑।यः।ते॒।व॒सो॒ इति॑।दाश॑त्।सः।वी॒रम्।ध॒त्ते॒।अ॒ग्ने॒।उ॒क्थ॒ऽशं॒सिन॑म्।त्मना॑।स॒ह॒स्र॒ऽपो॒षिण॑म्॥  
सः।दृ॒ळ्हे।चि॒त्।अ॒भि।तृ॒ण॒त्ति॒।वाज॑म्।अर्व॑ता।सः।ध॒त्ते॒।अक्षि॑ति।श्रवः॑।त्वे इति॑।दे॒व॒ऽत्रा।सदा॑।पु॒रु॒व॒सो॒ इति॑ पुरुऽवसो।विश्वा॑।वा॒मानि॑।धी॒म॒हि॒॥  
यः।विश्वा॑।दय॑ते।वसु॑।होता॑।म॒न्द्रः।जना॑नाम्।मधोः॑।न।पात्रा॑।प्र॒ऽथ॒मानि॑।अ॒स्मै॒।प्र।स्तोमाः॑।य॒न्ति॒।अ॒ग्नये॑॥  
अश्व॑म्।न।गीः॒ऽभिः।र॒थ्य॑म्।सु॒ऽदान॑वः।म॒र्मृ॒ज्यन्ते॑।दे॒व॒ऽयवः॑।उ॒भे इति॑।तो॒के इति॑।तन॑ये।द॒स्म॒।वि॒श्प॒ते॒।पर्षि॑।राधः॑।म॒घोना॑म्॥  
प्र।मंहि॑ष्ठाय।गा॒य॒त॒।ऋ॒तऽव्ने॑।बृ॒ह॒ते।शु॒क्रऽशो॑चिषे।उप॑ऽस्तुतासः।अ॒ग्नये॑॥  
आ।वं॒स॒ते॒।म॒घऽवा॑।वी॒रऽव॑त्।यशः॑।सम्ऽइ॑द्धः।द्यु॒म्नी।आऽहु॑तः।कु॒वित्।नः॒।अ॒स्य॒।सु॒ऽम॒तिः।नवी॑यसी।अच्छ॑।वाजे॑भिः।आ॒ऽगम॑त्॥  
प्रेष्ठ॑म्।ऊँ॒ इति॑।प्रि॒याणा॑म्।स्तु॒हि।आ॒सा॒व॒।अति॑थिम्।अ॒ग्निम्।रथा॑नाम्।यम॑म्॥  
उत्ऽइ॑ता।यः।निऽदि॑ता।वेदि॑ता।वसु॑।आ।य॒ज्ञियः॑।व॒वर्त॑ति।दु॒स्तराः॑।यस्य॑।प्र॒व॒णे।न।ऊ॒र्मयः॑।धि॒या।वाज॑म्।सिसा॑सतः॥  
मा।नः॒।ह॒णी॒ता॒म्।अति॑थिः।वसुः॑।अ॒ग्निः।पु॒रु॒ऽप्र॒श॒स्तः।ए॒षः।यः।सु॒ऽहोता॑।सु॒ऽअ॒ध्व॒रः॥  
मो इति॑।ते।रि॒ष॒न्।ये।अच्छो॑क्तिऽभिः।व॒सो॒ इति॑।अग्ने॑।केभिः॑।चि॒त्।एवैः॑।की॒रिः।चि॒त्।हि।त्वाम्।ईट्टे॑।दू॒त्या॑य।रा॒तऽह॑व्यः।सु॒ऽअ॒ध्व॒रः॥  
आ।अ॒ग्ने॒।या॒हि॒।म॒रुत्ऽस॑खा।रु॒द्रेभिः॑।सोम॑ऽपीतये।सोभ॑र्याः॒।उप॑।सु॒ऽस्तु॒तिम्।मा॒दय॑स्व।स्वः॑ऽनरे॥  
