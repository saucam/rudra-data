

  
अ॒भि।प्र।वः॒।सु॒ऽराध॑सम्।इन्द्र॑म्।अ॒र्च॒।यथा॑।वि॒दे।यः।ज॒रि॒तृऽभ्यः॑।म॒घऽवा॑।पु॒रु॒ऽवसुः॑।स॒हस्रे॑णऽइव।शिक्ष॑ति॥  
श॒तानी॑काऽइव।प्र।जि॒गा॒ति॒।धृ॒ष्णु॒ऽया।हन्ति॑।वृ॒त्राणि॑।दा॒शुषे॑।गि॒रेःऽइ॑व।प्र।रसाः॑।अ॒स्य॒।पि॒न्वि॒रे॒।दत्रा॑णि।पु॒रु॒ऽभोज॑सः॥  
आ।त्वा॒।सु॒तासः॑।इन्द॑वः।मदाः॑।ये।इ॒न्द्र॒।गि॒र्व॒णः॒।आपः॑।न।व॒ज्रि॒न्।अनु॑।ओ॒क्य॑म्।सरः॑।पृ॒णन्ति॑।शू॒र॒।राध॑से॥  
अ॒ने॒हस॑म्।प्र॒ऽतर॑णम्।वि॒वक्ष॑णम्।मध्वः॑।स्वादि॑ष्ठम्।ई॒म्।पि॒ब॒।आ।यथा॑।म॒न्द॒सा॒नः।कि॒रासि॑।नः॒।प्र।क्षु॒द्राऽइ॑व।त्मना॑।धृ॒षत्॥  
आ।नः॒।स्तोम॑म्।उप॑।द्र॒वत्।हि॒या॒नः।अश्वः॑।न।सोतृ॑ऽभिः।यम्।ते॒।स्व॒धा॒ऽव॒न्।स्व॒दय॑न्ति।धे॒नवः॑।इन्द्र॑।कण्वे॑षु।रा॒तयः॑॥  
उ॒ग्रम्।न।वी॒रम्।नम॑सा।उप॑।से॒दि॒म॒।विऽभू॑तिम्।अक्षि॑तऽवसुम्।उ॒द्रीऽइ॑व।व॒ज्रि॒न्।अ॒व॒तः।न।सि॒ञ्च॒ते।क्षर॑न्ति।इ॒न्द्र॒।धी॒तयः॑॥  
यत्।ह॒।नू॒नम्।यत्।वा॒।य॒ज्ञे।यत्।वा॒।पृ॒थि॒व्याम्।अधि॑।अतः॑।नः॒।य॒ज्ञम्।आ॒शुऽभिः॑।म॒हे॒ऽम॒ते॒।उ॒ग्रः।उ॒ग्रेभिः॑।आ।ग॒हि॒॥  
अ॒जि॒रासः॑।हर॑यः।ये।ते॒।आ॒शवः॑।वाताः॑ऽइव।प्र॒ऽस॒क्षिणः॑।येभिः॑।अप॑त्यम्।मनु॑षः।प॒रि॒ऽईय॑से।येभिः॑।विश्व॑म्।स्वः॑।दृ॒शे॥  
ए॒ताव॑तः।ते॒।ई॒म॒हे॒।इन्द्र॑।सु॒म्नस्य॑।गोऽम॑तः।यथा॑।प्र।आवः॑।म॒घ॒ऽव॒न्।मेध्य॑ऽअतिथिम्।यथा॑।नीप॑ऽअतिथि,।धने॑॥  
यथा॑।कण्वे॑।म॒घ॒ऽव॒न्।त्र॒सद॑स्यवि।यथा॑।प॒क्थे।दश॑ऽव्रजे।यथा॑।गोऽश॑र्ये।अस॑नोः।ऋ॒जिश्व॑नि।इन्द्र॑।गोऽम॑त्।हिर॑ण्यऽवत्॥  
