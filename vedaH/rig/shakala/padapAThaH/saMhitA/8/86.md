

  
उ॒भा।हि।द॒स्रा।भि॒षजा॑।म॒यः॒ऽभुवा॑।उ॒भा।दक्ष॑स्य।वच॑सः।ब॒भू॒वथुः॑।ता।वा॒म्।विश्व॑कः।ह॒व॒ते॒।त॒नू॒ऽकृ॒थे।मा।नः॒।वि।यौ॒ष्ट॒म्।स॒ख्या।मु॒मोच॑तम्॥  
क॒था।नू॒नम्।वा॒म्।विऽम॑नाः।उप॑।स्त॒व॒त्।यु॒वम्।धिय॑म्।द॒द॒थुः॒।वस्यः॑ऽइष्टये।ता।वा॒म्।विश्व॑कः।ह॒व॒ते॒।त॒नू॒ऽकृ॒थे।मा।नः॒।वि।यौ॒ष्ट॒म्।स॒ख्या।मु॒मोच॑तम्॥  
यु॒वम्।हि।स्म॒।पु॒रु॒ऽभु॒जा॒।इ॒मम्।ए॒ध॒तुम्।वि॒ष्णा॒प्वे॑।द॒दथुः॑।वस्यः॑ऽइष्टये।ता।वा॒म्।विश्व॑कः।ह॒व॒ते॒।त॒नू॒ऽकृ॒थे।मा।नः॒।वि।यौ॒ष्ट॒म्।स॒ख्या।मु॒मोच॑तम्॥  
उ॒त।त्यम्।वी॒रम्।ध॒न॒ऽसाम्।ऋ॒जी॒षिण॑म्।दू॒रे।चि॒त्।सन्त॑म्।अव॑से।ह॒वा॒म॒हे॒।यस्य॑।स्वादि॑ष्ठा।सु॒ऽम॒तिः।पि॒तुः।य॒था॒।मा।नः॒।वि।यौ॒ष्ट॒म्।स॒ख्या।मु॒मोच॑तम्॥  
ऋ॒तेन॑।दे॒वः।स॒वि॒ता।श॒म्ऽआ॒य॒ते॒।ऋ॒तस्य॑।शृङ्ग॑म्।उ॒र्वि॒या।वि।प॒प्र॒थे॒।ऋ॒तम्।स॒सा॒ह॒।महि॑।चि॒त्।पृ॒त॒न्य॒तः।मा।नः॒।वि।यौ॒ष्ट॒म्।स॒ख्या।मु॒मोच॑तम्॥  
