

  
इ॒मे।विप्र॑स्य।वे॒धसः॑।अ॒ग्नेः।अस्तृ॑तऽयज्वनः।गिरः॑।स्तोमा॑सः।ई॒र॒ते॒॥  
अस्मै॑।ते॒।प्र॒ति॒ऽहर्य॑ते।जात॑ऽवेदः।विऽच॑र्षणे।अग्ने॑।जना॑मि।सु॒ऽस्तु॒तिम्॥  
आ॒रो॒काःऽइ॑व।घ॒।इत्।अह॑।ति॒ग्माः।अ॒ग्ने॒।तव॑।त्विषः॑।द॒त्ऽभिः।वना॑नि।ब॒प्स॒ति॒॥  
हर॑यः।धू॒मऽके॑तवः।वात॑ऽजूताः।उप॑।द्यवि॑।यत॑न्ते।वृथ॑क्।अ॒ग्नयः॑॥  
ए॒ते।त्ये।वृथ॑क्।अ॒ग्नयः॑।इ॒द्धासः॑।सम्।अ॒दृ॒क्ष॒त॒।उ॒षसा॑म्ऽइव।के॒तवः॑॥  
कृ॒ष्णा।रजां॑सि।प॒त्सु॒तः।प्र॒ऽयाणे॑।जा॒तऽवे॑दसः।अ॒ग्निः।यत्।रोध॑ति।क्षमि॑॥  
धा॒सिम्।कृ॒ण्वा॒नः।ओष॑धीः।बप्स॑त्।अ॒ग्निः।न।वा॒य॒ति॒।पुनः॑।यन्।तरु॑णीः।अपि॑॥  
जि॒ह्वाभिः॑।अह॑।नन्न॑मत्।अ॒र्चिषा॑।ज॒ञ्ज॒णा॒ऽभव॑न्।अ॒ग्निः।वने॑षु।रो॒च॒ते॒॥  
अ॒प्ऽसु।अ॒ग्ने॒।सधिः॑।तव॑।सः।ओष॑धीः।अनु॑।रु॒ध्य॒से॒।गर्भे॑।सन्।जा॒य॒से॒।पुन॒रिति॑॥  
उत्।अ॒ग्ने॒।तव॑।तत्।घृ॒तात्।अ॒र्चिः।रो॒च॒ते॒।आऽहु॑तम्।निंसा॑नम्।जु॒ह्वः॑।मुखे॑॥  
उ॒क्षऽअ॑न्नाय।व॒शाऽअ॑न्नाय।सोम॑ऽपृष्ठाय।वे॒धसे॑।स्तोमैः॑।वि॒धे॒म॒।अ॒ग्नये॑॥  
उ॒त।त्वा॒।नम॑सा।व॒यम्।होतः॑।वरे॑ण्यक्रतो॒ इति॒ वरे॑ण्यऽक्रतो।अग्ने॑।स॒मित्ऽभिः॑।ई॒म॒हे॒॥  
उ॒त।त्वा॒।भृ॒गु॒ऽवत्।शु॒चे॒।म॒नु॒ष्वत्।अ॒ग्ने॒।आ॒ऽहु॒त॒।अ॒ङ्गि॒र॒स्वत्।ह॒वा॒म॒हे॒॥  
त्वम्।हि।अ॒ग्ने॒।अ॒ग्निना॑।विप्रः॑।विप्रे॑ण।सन्।स॒ता।सखा॑।सख्या॑।स॒म्ऽइ॒ध्यसे॑॥  
सः।त्वम्।विप्रा॑य।दा॒शुषे॑।र॒यिम्।दे॒हि॒।स॒ह॒स्रिण॑म्।अग्ने॑।वी॒रऽव॑तीम्।इष॑म्॥  
अग्ने॑।भ्रा॒त॒रिति॑।सहः॑ऽकृत।रोहि॑त्ऽअश्व।शुचि॑ऽव्रत।इ॒मम्।स्तोम॑म्।जु॒ष॒स्व॒।मे॒॥  
उ॒त।त्वा॒।अ॒ग्ने॒।मम॑।स्तुतः॑।वा॒श्राय॑।प्र॒ति॒ऽहर्य॑ते।गो॒ऽस्थम्।गावः॑ऽइव।आ॒श॒त॒॥  
तुभ्य॑म्।ताः।अ॒ङ्गि॒रः॒ऽत॒म॒।विश्वाः॑।सु॒ऽक्षि॒तयः॑।पृथ॑क्।अग्ने॑।कामा॑य।ये॒मि॒रे॒॥  
अ॒ग्निम्।धी॒भिः।म॒नी॒षिणः॑।मेधि॑रासः।वि॒पः॒ऽचितः॑।अ॒द्म॒ऽसद्या॑य।हि॒न्वि॒रे॒॥  
तम्।त्वाम्।अज्मे॑षु।वा॒जिन॑म्।त॒न्वा॒नाः।अ॒ग्ने॒।अ॒ध्व॒रम्।वह्नि॑म्।होता॑रम्।ई॒ळ॒ते॒॥  
पु॒रु॒ऽत्रा।हि।स॒दृङ्।असि॑।विशः॑।विश्वाः॑।अनु॑।प्र॒ऽभुः।स॒मत्ऽसु॑।त्वा॒।ह॒वा॒म॒हे॒॥  
तम्।ई॒ळि॒ष्व॒।यः।आऽहु॑तः।अ॒ग्निः।वि॒ऽभ्राज॑ते।घृ॒तैः।इ॒मम्।नः॒।शृ॒ण॒व॒त्।हव॑म्॥  
तम्।त्वा॒।व॒यम्।ह॒वा॒म॒हे॒।शृ॒ण्वन्त॑म्।जा॒तऽवे॑दसम्।अग्ने॑।घ्नन्त॑म्।अप॑।द्विषः॑॥  
वि॒शाम्।राजा॑नम्।अद्भु॑तम्।अधि॑ऽअक्षम्।धर्म॑णाम्।इ॒मम्।अ॒ग्निम्।ई॒ळे॒।सः।ऊँ॒ इति॑।श्र॒व॒त्॥  
अ॒ग्निम्।वि॒श्वायु॑ऽवेपसम्।मर्य॑म्।न।वा॒जिन॑म्।हि॒तम्।सप्ति॑म्।न।वा॒ज॒या॒म॒सि॒॥  
घ्नन्।मृ॒ध्राणि॑।अप॑।द्विषः॑।दह॑न्।रक्षां॑सि।वि॒श्वहा॑।अग्ने॑।ति॒ग्मेन॑।दी॒दि॒हि॒॥  
यम्।त्वा॒।जना॑सः।इ॒न्ध॒ते।म॒नु॒ष्वत्।अ॒ङ्गि॒रः॒ऽत॒म॒।अग्ने॑।सः।बो॒धि॒।मे॒।वचः॑॥  
यत्।अ॒ग्ने॒।दि॒वि॒ऽजाः।असि॑।अ॒प्सु॒ऽजाः।वा॒।स॒हः॒ऽकृ॒त॒।तम्।त्वा॒।गीः॒ऽभिः।ह॒वा॒म॒हे॒॥  
तुभ्य॑म्।घ॒।इत्।ते।जनाः॑।इ॒मे।विश्वाः॑।सु॒ऽक्षि॒तयः॑।पृथ॑क्।धा॒सिम्।हि॒न्व॒न्ति॒।अत्त॑वे॥  
ते।घ॒।इत्।अ॒ग्ने॒।सु॒ऽआ॒ध्यः।अहा॑।विश्वा॑।नृ॒ऽचक्ष॑सः।तर॑न्तः।स्या॒म॒।दुः॒ऽगहा॑॥  
अ॒ग्निम्।म॒न्द्रम्।पु॒रु॒ऽप्रि॒यम्।शी॒रम्।पा॒व॒कऽशो॑चिषम्।हृ॒त्ऽभिः।म॒न्द्रेभिः॑।ई॒म॒हे॒॥  
सः।त्वम्।अ॒ग्ने॒।वि॒भाऽव॑सुः।सृ॒जन्।सूर्यः॑।न।र॒श्मिऽभिः॑।शर्ध॑न्।तमां॑सि।जि॒घ्न॒से॒॥  
तत्।ते॒।स॒ह॒स्वः॒।ई॒म॒हे॒।दा॒त्रम्।यत्।न।उ॒प॒ऽदस्य॑ति।त्वत्।अ॒ग्ने॒।वार्य॑म्।वसु॑॥  
