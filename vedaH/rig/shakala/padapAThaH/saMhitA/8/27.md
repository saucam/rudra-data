

  
अ॒ग्निः।उ॒क्थे।पु॒रःऽहि॑तः।ग्रावा॑णः।ब॒र्हिः।अ॒ध्व॒रे।ऋ॒चा।या॒मि॒।म॒रुतः॑।ब्रह्म॑णः।पति॑म्।दे॒वान्।अवः॑।वरे॑ण्यम्॥  
आ।प॒शुम्।गा॒सि॒।पृ॒थि॒वीम्।वन॒स्पती॑न्।उ॒षसा॑।नक्त॑म्।ओष॑धीः।विश्वे॑।च॒।नः॒।व॒स॒वः॒।वि॒श्व॒ऽवे॒द॒सः॒।धी॒नाम्।भू॒त॒।प्र॒ऽअ॒वि॒तारः॑॥  
प्र।सु।नः॒।ए॒तु॒।अ॒ध्व॒रः।अ॒ग्ना।दे॒वेषु॑।पू॒र्व्यः।आ॒दि॒त्येषु॑।प्र।वरु॑णे।धृ॒तऽव्र॑ते।म॒रुत्ऽसु॑।वि॒श्वऽभा॑नुषु॥  
विश्वे॑।हि।स्म॒।मन॑वे।वि॒श्वऽवे॑दसः॑।भुव॑न्।वृ॒धे।रि॒शाद॑सः।अरि॑ष्टेभिः।पा॒युऽभिः॑।वि॒श्व॒ऽवे॒द॒सः॒।यन्त॑।नः॒।अ॒वृ॒कम्।छ॒र्दिः॥  
आ।नः॒।अ॒द्य।सऽम॑नसः।गन्त॑।विश्वे॑।स॒ऽजोष॑सः।ऋ॒चा।गि॒रा।मरु॑तः।देवि॑।अदि॑ते।सद॑ने।पस्त्ये॑।म॒हि॒॥  
अ॒भि।प्रि॒या।म॒रु॒तः॒।या।वः॒।अश्व्या॑।ह॒व्या।मि॒त्र॒।प्र॒ऽया॒थन॑।आ।ब॒र्हिः।इन्द्रः॑।वरु॑णः।तु॒राः।नरः॑।आ॒दि॒त्यासः॑।स॒द॒न्तु॒।नः॒॥  
व॒यम्।वः॒।वृ॒क्तऽब॑र्हिषः।हि॒तऽप्र॑यसः।आ॒नु॒षक्।सु॒तऽसो॑मासः।व॒रु॒ण॒।ह॒वा॒म॒हे॒।म॒नु॒ष्वत्।इ॒द्धऽअ॑ग्नयः॥  
आ।प्र।या॒त॒।मरु॑तः।विष्णो॒ इति॑।अश्वि॑ना।पूष॑न्।माकी॑नया।धि॒या।इन्द्रः॑।आ।या॒तु॒।प्र॒थ॒मः।स॒नि॒ष्युऽभिः॑।वृषा॑।यः।वृ॒त्र॒ऽहा।गृ॒णे॥  
वि।नः॒।दे॒वा॒सः॒।अ॒द्रु॒हः॒।अच्छि॑द्रम्।शर्म॑।य॒च्छ॒त॒।न।यत्।दू॒रात्।व॒स॒वः॒।नु।चि॒त्।अन्ति॑तः।वरू॑थम्।आ॒ऽद॒धर्ष॑ति॥  
अस्ति॑।हि।वः॒।स॒जा॒त्य॑म्।रि॒शा॒द॒सः॒।देवा॑सः।अस्ति॑।आप्य॑म्।प्र।नः॒।पूर्व॑स्मै।सु॒वि॒ताय॑।वो॒च॒त॒।म॒क्षु।सु॒म्नाय॑।नव्य॑से॥  
इ॒दा।हि।वः॒।उप॑ऽस्तुतिम्।इ॒दा।वा॒मस्य॑।भ॒क्तये॑।उप॑।वः॒।वि॒श्व॒ऽवे॒द॒सः॒।न॒म॒स्युः।आ।असृ॑क्षि।अन्या॑म्ऽइव॥  
उत्।ऊँ॒ इति॑।स्यः।वः॒।स॒वि॒ता।सु॒ऽप्र॒नी॒त॒यः।अस्था॑त्।ऊ॒र्ध्वः।वरे॑ण्यः।नि।द्वि॒ऽपादः॑।चतुः॑ऽपादः।अ॒र्थिनः।अवि॑श्रन्।प॒त॒यि॒ष्णवः॑॥  
दे॒वम्ऽदे॑वम्।वः॒।अव॑से।दे॒वम्ऽदे॑वम्।अ॒भिष्ट॑ये।दे॒वम्ऽदे॑वम्।हु॒वे॒म॒।वाज॑ऽसातये।गृ॒णन्तः॑।दे॒व्या।धि॒या॥  
दे॒वासः॑।हि।स्म॒।मन॑वे।सऽम॑न्यवः।विश्वे॑।सा॒कम्।सऽरा॑तयः।ते।नः॒।अ॒द्य।ते।अ॒प॒रम्।तु॒चे।तु।नः॒।भव॑न्तु।व॒रि॒वः॒ऽविदः॑॥  
प्र।वः॒।शं॒सा॒मि॒।अ॒द्रु॒हः॒।स॒म्ऽस्थे।उप॑ऽस्तुतीनाम्।न।तम्।धू॒र्तिः।व॒रु॒ण॒।मि॒त्र॒।मर्त्य॑म्।यः।वः॒।धाम॑ऽभ्यः।अवि॑धत्॥  
प्र।सः।क्षय॑म्।ति॒र॒ते॒।वि।म॒हीः।इषः॑।यः।वः॒।वरा॑य।दाश॑ति।प्र।प्र॒ऽजाभिः॑।जा॒य॒ते॒।धर्म॑णः।परि॑।अरि॑ष्टः।सर्वः॑।ए॒ध॒ते॒॥  
ऋ॒ते।सः।वि॒न्द॒ते॒।यु॒धः।सु॒ऽगेभिः॑।या॒ति॒।अध्व॑नः।अ॒र्य॒मा।मि॒त्रः।वरु॑णः॒।सऽरा॑तयः।यम्।त्राय॑न्ते।स॒ऽजोष॑सः॥  
अज्रे॑।चि॒त्।अ॒स्मै॒।कृ॒णु॒थ॒।नि॒ऽअञ्च॑नम्।दुः॒ऽगे।चि॒त्।आ।सु॒ऽस॒र॒णम्।ए॒षा।चि॒त्।अ॒स्मा॒त्।अ॒शनिः॑।प॒रः।नु।सा।अस्रे॑धन्ती।वि।न॒श्य॒तु॒॥  
यत्।अ॒द्य।सूर्यः॑।उ॒त्ऽय॒ति।प्रिय॑ऽक्षत्राः।ऋ॒तम्।द॒ध।यत्।नि॒ऽम्रुचि॑।प्र॒ऽबुधि॑।वि॒श्व॒ऽवे॒द॒सः॒।यत्।वा॒।म॒ध्यन्दि॑ने।दि॒वः॥  
यत्।वा॒।अ॒भि॒ऽपि॒त्वे।अ॒सु॒राः॒।ऋ॒तम्।य॒ते।छ॒र्दिः।ये॒म।वि।दा॒शुषे॑।व॒यम्।तत्।वः॒।व॒स॒वः॒।वि॒श्व॒ऽवे॒द॒सः॒।उप॑।स्थे॒या॒म॒।मध्ये॒।आ॥  
यत्।अ॒द्य।सूरे॑।उत्ऽइ॑ते।यत्।म॒ध्यन्दि॑ने।आ॒ऽतुचि॑।वा॒मम्।ध॒त्थ।मन॑वे।वि॒श्व॒ऽवे॒द॒सः॒।जुह्वा॑नाय।प्रऽचे॑तसे॥  
व॒यम्।तत्।वः॒।स॒म्ऽरा॒जः॒।आ।वृ॒णी॒म॒हे॒।पु॒त्रः।न।ब॒हु॒ऽपाय्य॑म्।अ॒श्याम॑।तत्।आ॒दि॒त्याः॒।जुह्व॑तः।ह॒विः।येन॑।वस्यः॑।अ॒नशा॑महै॥  
