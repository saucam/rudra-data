

  
यत्।इ॒न्द्र॒।प्राक्।अपा॑क्।उद॑क्।न्य॑क्।वा॒।हू॒यसे॑।नृऽभिः॑।आ।या॒हि॒।तूय॑म्।आ॒शुऽभिः॑॥  
यत्।वा॒।प्र॒ऽस्रव॑णे।दि॒वः।मा॒दया॑से।स्वः॑ऽनरे।यत्।वा॒।स॒मु॒द्रे।अन्ध॑सः॥  
आ।त्वा॒।गीः॒ऽभिः।म॒हाम्।उ॒रुम्।हु॒वे।गाम्ऽइ॑व।भोज॑से।इन्द्र॑।सोम॑स्य।पी॒तये॑॥  
आ।ते॒।इ॒न्द्र॒।म॒हि॒मान॑म्।हर॑यः।दे॒व॒।ते॒।महः॑।रथे॑।व॒ह॒न्तु॒।बिभ्र॑तः॥  
इन्द्र॑।गृ॒णी॒षे।ऊँ॒ इति॑।स्तु॒षे।म॒हान्।उ॒ग्रः।ई॒शा॒न॒ऽकृत्।आ।इ॒हि॒।नः॒।सु॒तम्।पिब॑॥  
सु॒तऽव॑न्तः।त्वा॒।व॒यम्।प्रय॑स्वन्तः।ह॒वा॒म॒हे॒।इ॒दम्।नः॒।ब॒र्हिः।आ॒ऽसदे॑॥  
यत्।चि॒त्।हि।शश्व॑ताम्।असि॑।इन्द्र॑।साधा॑रणः।त्वम्।तम्।त्वा॒।व॒यम्।ह॒वा॒म॒हे॒॥  
इ॒दम्।ते॒।सो॒म्यम्।मधु॑।अधु॑क्षन्।अद्रि॑ऽभिः।नरः॑।जु॒षा॒णः।इ॒न्द्र॒।तत्।पि॒ब॒॥  
विश्वा॑न्।अ॒र्यः।वि॒पः॒ऽचितः॑।अति॑।ख्यः॒।तूय॑म्।आ।ग॒हि॒।अ॒स्मे इति॑।धे॒हि॒।श्रवः॑।बृ॒हत्॥  
दा॒ता।मे॒।पृष॑तीनाम्।राजा॑।हि॒र॒ण्य॒ऽवीना॑म्।मा।दे॒वाः॒।म॒घऽवा॑।रि॒ष॒त्॥  
स॒हस्रे॑।पृष॑तीनाम्।अधि॑।च॒न्द्रम्।बृ॒हत्।पृ॒थु।शु॒क्रम्।हिर॑ण्यम्।आ।द॒दे॒॥  
नपा॑तः।दुः॒ऽगह॑स्य।मे॒।स॒हस्रे॑ण।सु॒ऽराध॑सः।श्रवः॑।दे॒वेषु॑।अ॒क्र॒त॒॥  
