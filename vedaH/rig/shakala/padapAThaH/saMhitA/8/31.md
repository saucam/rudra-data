

  
यः।यजा॑ति।यजा॑ते।इत्।सु॒नव॑त्।च॒।पचा॑ति।च॒।ब्र॒ह्मा।इत्।इन्द्र॑स्य।चा॒क॒न॒त्॥  
पु॒रो॒ळाश॑म्।यः।अ॒स्मै॒।सोम॑म्।रर॑ते।आ॒ऽशिर॑म्।पात्।इत्।तम्।श॒क्रः।अंह॑सः॥  
तस्य॑।द्यु॒ऽमाम्।अ॒स॒त्।रथः॑।दे॒वऽजू॑तः।सः।शू॒शु॒व॒त्।विश्वा॑।व॒न्वन्।अ॒मि॒त्रिया॑॥  
अस्य॑।प्र॒जाऽव॑ती।गृ॒हे।अस॑श्चन्ती।दि॒वेऽदि॑वे।इळा॑।धे॒नु॒ऽमती॑।दु॒हे॒॥  
या।दम्प॑ती॒ इति॒ दम्ऽप॑ती।सऽम॑नसा।सु॒नु॒तः।आ।च॒।धाव॑तः।देवा॑सः।नित्य॑या।आ॒ऽशिरा॑॥  
प्रति॑।प्रा॒श॒व्या॑न्।इ॒तः॒।स॒म्यञ्चा॑।ब॒र्हिः।आ॒शा॒ते॒ इति॑।न।ता।वाजे॑षु।वा॒य॒तः॒॥  
न।दे॒वाना॑म्।अपि॑।ह्नु॒तः।सु॒ऽम॒तिम्।न।जु॒गु॒क्ष॒तः॒।श्रवः॑।बृ॒हत्।वि॒वा॒स॒तः॒॥  
पु॒त्रिणा॑।ता।कु॒मा॒रिणा॑।विश्व॑म्।आयुः॑।वि।अ॒श्नु॒तः॒।उ॒भा।हिर॑ण्यऽपेशसा॥  
वी॒तिऽहो॑त्रा।कृ॒तद्व॑सू॒ इति॑ कृ॒तत्ऽव॑सू।द॒श॒स्यन्ता॑।अ॒मृता॑य।कम्।सम्।ऊधः॑।रो॒म॒शम्।ह॒तः॒।दे॒वेषु॑।कृ॒णु॒तः॒।दुवः॑॥  
आ।शर्म॑।पर्व॑तानाम्।वृ॒णी॒महे॑।न॒दीना॑म्।आ।विष्णोः॑।स॒चा॒ऽभुवः॑॥  
आ।ए॒तु॒।पू॒षा।र॒यिः।भगः॑।स्व॒स्ति।स॒र्व॒ऽधात॑मः।उ॒रुः।अध्वा॑।स्व॒स्तये॑॥  
अ॒रम॑तिः।अ॒न॒र्वणः॑।विश्वः॑।दे॒वस्य॑।मन॑सा।आ॒दि॒त्याना॑म्।अ॒ने॒हः।इत्॥  
यथा॑।नः॒।मि॒त्रः।अ॒र्य॒मा।वरु॑णः।सन्ति॑।गो॒पाः।सु॒ऽगाः।ऋ॒तस्य॑।पन्थाः॑॥  
अ॒ग्निम्।वः॒।पू॒र्व्य॑म्।गि॒रा।दे॒वम्।ई॒ळे॒।वसू॑नाम्।स॒प॒र्यन्तः॑।पु॒रु॒ऽप्रि॒यम्।मि॒त्रम्।न।क्षे॒त्र॒ऽसाध॑सम्॥  
म॒क्षु।दे॒वऽव॑तः।रथः॑।शूरः॑।वा॒।पृ॒त्ऽसु।कासु॑।चि॒त्।दे॒वाना॑म्।यः।इत्।मनः॑।यज॑मानः।इय॑क्षति।अ॒भि।इत्।अय॑ज्वनः।भु॒व॒त्॥  
न।य॒ज॒मा॒न॒।रि॒ष्य॒सि॒।न।सु॒न्वा॒न॒।न।दे॒व॒यो॒ इति॑ देवऽयो।दे॒वाना॑म्।यः।इत्।मनः॑।यज॑मानः।इय॑क्षति।अ॒भि।इत्।अय॑ज्वनः।भु॒व॒त्॥  
नकिः॑।तम्।कर्म॑णा।न॒श॒त्।न।प्र।यो॒ष॒त्।न।यो॒ष॒ति॒।दे॒वाना॑म्।यः।इत्।मनः॑।यज॑मानः।इय॑क्षति।अ॒भि।इत्।अय॑ज्वनः।भु॒व॒त्॥  
अस॑त्।अत्र॑।सु॒ऽवीर्य॑म्।उ॒त।त्यत्।आ॒शु॒ऽअश्व्य॑म्।दे॒वाना॑म्।यः।इत्।मनः॑।यज॑मानः।इय॑क्षति।अ॒भि।इत्।अय॑ज्वनः।भु॒व॒त्॥  
