

  
इ॒दम्।ह॒।नू॒नम्।ए॒षा॒म्।सु॒म्नम्।भि॒क्षे॒त॒।मर्त्यः॑।आ॒दि॒त्याना॑म्।अपू॑र्व्यम्।सवी॑मनि॥  
अ॒न॒र्वाणः॑।हि।ए॒षा॒म्।पन्था॑।आ॒दि॒त्याना॑म्।अद॑ब्धाः।सन्ति॑।पा॒यवः॑।सु॒गे॒ऽवृधः॑॥  
तत्।सु।नः॒।स॒वि॒ता।भगः॑।वरु॑णः।मि॒त्रः।अ॒र्य॒मा।शर्म॑।य॒च्छ॒न्तु॒।स॒ऽप्रथः॑।यत्।ईम॑हे॥  
दे॒वेभिः॑।दे॒वि॒।अ॒दि॒ते॒।अरि॑ष्टऽभर्मन्।आ।ग॒हि॒।स्मत्।सू॒रिऽभिः॑।पु॒रु॒ऽप्रि॒ये॒।सु॒शर्म॑ऽभिः॥  
ते।हि।पु॒त्रासः॑।अदि॑तेः।वि॒दुः।द्वेषां॑सि।योत॑वे।अं॒होः।चि॒त्।उ॒रु॒ऽचक्र॑यः।अ॒ने॒हसः॑॥  
अदि॑तिः।नः॒।दिवा॑।प॒शुम्।अदि॑तिः।नक्त॑म्।अद्व॑याः।अदि॑तिः।पा॒तु॒।अंह॑सः।स॒दाऽवृ॑धा॥  
उ॒त।स्या।नः॒।दिवा॑।म॒तिः।अदि॑तिः।ऊ॒त्या।आ।ग॒म॒त्।सा।शम्ऽता॒ति॒।मयः॑।क॒र॒त्।अप॑।स्रिधः॑॥  
उ॒त।त्या।दैव्या॑।भि॒षजा॑।शम्।नः॒।क॒र॒तः॑।अ॒श्विना॑।यु॒यु॒याता॑म्।इ॒तः।रपः॑।अप॑।स्रिधः॑॥  
शम्।अ॒ग्निः।अ॒ग्निऽभिः॑।क॒र॒त्।शम्।नः॒।त॒प॒तु॒।सूर्यः॑।शम्।वातः।वा॒तु॒।अ॒र॒पाः।अप॑।स्रिधः॑॥  
अप॑।अमी॑वाम्।अप॑।स्रिध॑म्।अप॑।से॒ध॒त॒।दुः॒ऽम॒तिम्।आदि॑त्यासः।यु॒योत॑न।नः॒।अंह॑सः॥  
यु॒योत॑।शरु॑म्।अ॒स्मत्।आ।आदि॑त्यासः।उ॒त।अम॑तिम्।ऋध॑क्।द्वेषः॑।कृ॒णु॒त॒।वि॒श्व॒ऽवे॒द॒सः॒॥  
तत्।सु।नः॒।शर्म॑।य॒च्छ॒त॒।आदि॑त्याः।यत्।मुमो॑चति।एन॑स्वन्तम्।चि॒त्।एन॑सः।सु॒ऽदा॒न॒वः॒॥  
यः।नः॒।कः।चि॒त्।रिरि॑क्षति।र॒क्षः॒ऽत्वेन॑।मर्त्यः॑।स्वैः।सः।एवैः॑।रि॒रि॒षी॒ष्ट॒।युः।जनः॑॥  
सम्।इत्।तम्।अ॒घम्।अ॒श्न॒व॒त्।दुः॒ऽशंस॑म्।मर्त्य॑म्।रि॒पुम्।यः।अ॒स्म॒ऽत्रा।दुः॒ऽहना॑वान्।उप॑।द्व॒युः॥  
पा॒क॒ऽत्रा।स्थ॒न॒।दे॒वाः॒।हृ॒त्ऽसु।जा॒नी॒थ॒।मर्त्य॑म्।उप॑।द्व॒युम्।च॒।अद्व॑युम्।च॒।व॒स॒वः॒॥  
आ।शर्म॑।पर्व॑तानाम्।आ।उ॒त।अ॒पाम्।वृ॒णी॒म॒हे॒।द्यावा॑क्षामा।आ॒रे।अ॒स्मत्।रपः॑।कृ॒त॒म्॥  
ते।नः॒।भ॒द्रेण।शर्म॑णा।यु॒ष्माक॑म्।ना॒वा।व॒स॒वः॒।अति॑।विश्वा॑नि।दुः॒ऽइ॒ता।पि॒प॒र्त॒न॒॥  
तु॒चे।तना॑य।तत्।सु।नः॒।द्राघी॑यः।आयुः॑।जी॒वसे॑।आदि॑त्यासः।सु॒ऽम॒ह॒सः॒।कृ॒णोत॑न॥  
य॒ज्ञः।ही॒ळः।वः॒।अन्त॑रः।आदि॑त्याः।अस्ति॑।मृ॒ळत॑।यु॒ष्मे इति॑।इत्।वः॒।अपि॑।स्म॒सि॒।स॒ऽजा॒त्ये॑॥  
बृ॒हत्।वरू॑थम्।म॒रुता॑म्।दे॒वम्।त्रा॒तर॑म्।अ॒श्विना॑।मि॒त्रम्।ई॒म॒हे॒।वरु॑णम्।स्व॒स्तये॑॥  
अ॒ने॒हः।मि॒त्र॒।अ॒र्य॒म॒न्।नृ॒ऽवत्।व॒रु॒ण॒।शंस्य॑म्।त्रि॒ऽवरू॑थम्।म॒रु॒तः॒।य॒न्त॒।नः॒।छ॒र्दिः॥  
ये।चि॒त्।हि।मृ॒त्युऽब॑न्धवः।आदि॑त्याः।मन॑वः।स्मसि॑।प्र।सु।नः॒।आयुः॑।जी॒वसे॑।ति॒रे॒त॒न॒॥  
