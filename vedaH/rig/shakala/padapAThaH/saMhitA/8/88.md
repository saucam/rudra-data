

  
तम्।वः॒।द॒स्मम्।ऋ॒ति॒ऽसह॑म्।वसोः॑।म॒न्दा॒नम्।अन्ध॑सः।अ॒भि।व॒त्सम्।न।स्वस॑रेषु।धे॒नवः॑।इन्द्र॑म्।गीः॒ऽभिः।न॒वा॒म॒हे॒॥  
द्यु॒क्षम्।सु॒ऽदानु॑म्।तवि॑षीभिः।आऽवृ॑तम्।गि॒रिम्।न।पु॒रु॒ऽभोज॑सम्।क्षु॒ऽमन्त॑म्।वाज॑म्।श॒तिन॑म्।स॒ह॒स्रिण॑म्।म॒क्षु।गोऽम॑न्तम्।ई॒म॒हे॒॥  
न।त्वा॒।बृ॒हन्तः॑।अद्र॑यः।वर॑न्ते।इ॒न्द्र॒।वी॒ळवः॑।यत्।दित्स॑सि।स्तु॒व॒ते।माऽव॑ते।वसु॑।नकिः॑।तत्।आ।मि॒ना॒ति॒।ते॒॥  
योद्धा॑।अ॒सि॒।क्रत्वा॑।शव॑सा।उ॒त।दं॒सना॑।विश्वा॑।जा॒ता।अ॒भि।म॒ज्मना॑।आ।त्वा॒।अ॒यम्।अ॒र्कः।ऊ॒तये॑।व॒व॒र्त॒ति॒।यम्।गोत॑माः।अजी॑जनन्॥  
प्र।हि।रि॒रि॒क्षे॒।ओज॑सा।दि॒वः।अन्ते॑भ्यः।परि॑।न।त्वा॒।वि॒व्या॒च॒।रजः॑।इ॒न्द्र॒।पार्थि॑वम्।अनु॑।स्व॒धाम्।व॒व॒क्षि॒थ॒॥  
नकिः॑।परि॑ष्टिः।म॒घ॒ऽव॒न्।म॒घस्य॑।ते॒।यत्।दा॒शुषे॑।द॒श॒स्यसि॑।अ॒स्माक॑म्।बो॒धि॒।उ॒चथ॑स्य।चो॒दि॒ता।मंहि॑ष्ठः॑।वाज॑ऽसातये॥  
