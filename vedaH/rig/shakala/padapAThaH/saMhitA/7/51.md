

  
आ॒दि॒त्याना॑म्।अव॑सा।नूत॑नेन।स॒क्षी॒महि॑।शर्म॑णा।शम्ऽत॑मेन।अ॒ना॒गाःऽत्वे।अ॒दि॒ति॒ऽत्वे।तु॒रासः॑।इ॒मम्।य॒ज्ञम्।द॒ध॒तु॒।श्रोष॑माणाः॥  
आ॒दि॒त्यासः॑।अदि॑तिः।मा॒द॒य॒न्ता॒म्।मि॒त्रः।अ॒र्य॒मा।वरु॑णः।रजि॑ष्ठाः।अ॒स्माक॑म्।स॒न्तु॒।भुव॑नस्य।गो॒पाः।पिब॑न्तु।सोम॑म्।अव॑से।नः॒।अ॒द्य॥  
आ॒दि॒त्याः।विश्वे॑।म॒रुतः॑।च॒।विश्वे॑।दे॒वाः।च॒।विश्वे॑।ऋ॒भवः॑।च॒।विश्वे॑।इन्द्रः॑।अ॒ग्निः।अ॒श्विना॑।तु॒स्तु॒वा॒नाः।यू॒यम्।पा॒त॒।स्व॒स्तिऽभिः॑।सदा॑।नः॒॥  
