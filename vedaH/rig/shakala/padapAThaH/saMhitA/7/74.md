

  
इ॒माः।ऊँ॒ इति॑।वा॒म्।दिवि॑ष्टयः।उ॒स्रा।ह॒व॒न्ते॒।अ॒श्वि॒ना॒।अ॒यम्।वा॒म्।अ॒ह्वे।अव॑से।श॒ची॒व॒सू॒ इति॑ शचीऽवसू॒।विश॑म्ऽविशम्।हि।गच्छ॑थः॥  
यु॒वम्।चि॒त्रम्।द॒द॒थुः॒।भोज॑नम्।न॒रा॒।चोदे॑थाम्।सू॒नृता॑ऽवते।अ॒र्वाक्।रथ॑म्।सऽम॑नसा।नि।य॒च्छ॒त॒म्।पिब॑तम्।सो॒म्यम्।मधु॑॥  
आ।या॒त॒म्।उप॑।भू॒ष॒त॒म्।मध्वः॑।पि॒ब॒त॒म्।अ॒श्वि॒ना॒।दु॒ग्धम्।पयः॑।मा।नः॒।म॒र्धि॒ष्ट॒म्।आ।ग॒त॒म्॥  
अश्वा॑सः।ये।वा॒म्।उप॑।दा॒शुषः॑।गृ॒हम्।यु॒वाम्।दीय॑न्ति।बिभ्र॑तः।म॒क्षु॒युऽभिः॑।न॒रा॒।हये॑भिः।अ॒श्वि॒ना॒।आ।दे॒वा॒।या॒त॒म्।अ॒स्म॒यू इत्य॑स्म॒ऽयू॥  
अध॑।ह॒।यन्तः॑।अ॒श्विना॑।पृक्षः॑।स॒च॒न्त॒।सू॒रयः॑।ता।यं॒स॒तः॒।म॒घव॑त्ऽभ्यः।ध्रु॒वम्।यशः॑।छ॒र्दिः।अ॒स्मभ्य॑म्।नास॑त्या॥  
प्र।ये।य॒युः।अ॒वृ॒कासः।रथाः॑ऽइव।नृ॒ऽपा॒तारः।जना॑नाम्।उ॒त।स्वेन॑।शव॑सा।शू॒शु॒वुः॒।नरः॑।उ॒त।क्षि॒य॒न्ति॒।सु॒ऽक्षि॒तिम्॥  
