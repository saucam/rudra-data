

  
प्र।वी॒र॒ऽया।शुच॑यः।द॒द्रिः॒।वा॒म्।अ॒ध्व॒र्युऽभिः॑।मधु॑ऽमन्तः।सु॒तासः॑।वह॑।वा॒यो॒ इति॑।नि॒ऽयुतः॑।या॒हि॒।अच्छ॑।पिब॑।सु॒तस्य॑।अन्ध॑सः।मदा॑य॥  
ई॒शा॒नाय॑।प्रऽहु॑ति॒म्।यः।ते॒।आन॑ट्।शुचि॑म्।सोम॑म्।शु॒चि॒ऽपाः॒।तुभ्य॑म्।वा॒यो॒ इति॑।कृ॒णोषि॑।तम्।मर्त्ये॑षु।प्र॒ऽश॒स्तम्।जा॒तः॑ऽजा॑तः।जा॒य॒ते॒।वा॒ज्य॑स्य॥  
रा॒ये।नु।यम्।ज॒ज्ञतुः॑।रोद॑सी॒ इति॑।इ॒मे इति॑।रा॒ये।दे॒वी।धि॒षणा॑।धा॒ति॒।दे॒वम्।अध॑।वा॒युम्।नि॒ऽयुतः॑।स॒श्च॒त॒।स्वाः।उ॒त।श्वे॒तम्।वसु॑ऽधितिम्।नि॒रे॒के॥  
उ॒च्छन्।उ॒षसः॑।सु॒ऽदिनाः॑।अ॒रि॒प्राः।उ॒रु।ज्योतिः॑।वि॒वि॒दुः॒।दीध्या॑नाः।गव्य॑म्।चि॒त्।ऊ॒र्वम्।उ॒शिजः॑।वि।व॒व्रुः॒।तेषा॑म्।अनु॑।प्र॒ऽदिवः॑।सस्रुः॑।आपः॑॥  
ते।स॒त्येन।मन॑सा।दीध्या॑नाः।स्वेन॑।यु॒क्तासः॑।क्रतु॑ना।व॒ह॒न्ति॒।इन्द्र॑वायू॒ इति॑।वी॒र॒ऽवाह॑म्।रथ॑म्।वा॒म्।ई॒शा॒नयोः॑।अ॒भि।पृक्षः॑।स॒च॒न्ते॒॥  
ई॒शा॒नासः॑।ये।दध॑ते।स्वः॑।नः॒।गोभिः॑।अश्वे॑भिः।वसु॑ऽभिः।हिर॑ण्यैः।इन्द्र॑वायू॒ इति॑।सू॒रयः॑।विश्व॑म्।आयुः॑।अर्व॑त्ऽभिः।वी॒रैः।पृत॑नासु।स॒ह्युः॒॥  
अर्व॑न्तः।न।श्रव॑सः।भिक्ष॑माणाः।इ॒न्द्र॒वा॒यू इति॑।सु॒स्तु॒तिऽभिः॑।वसि॑ष्ठाः।वा॒ज॒ऽयन्तः॑।सु।अव॑से।हु॒वे॒म॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
