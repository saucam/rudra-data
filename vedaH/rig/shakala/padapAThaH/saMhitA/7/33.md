

  
श्वि॒त्यञ्चः॑।मा।द॒क्षि॒ण॒तःऽक॑पर्दाः।धि॒य॒म्ऽजि॒न्वासः॑।अ॒भि।हि।प्र॒ऽम॒न्दुः।उ॒त्ऽतिष्ठ॑न्।वो॒चे॒।परि॑।ब॒र्हिषः॑।नॄन्।न।मे॒।दू॒रात्।अवि॑तवे।वसि॑ष्ठाः॥  
दू॒रात्।इन्द्र॑म्।अ॒न॒य॒न्।आ।सु॒तेन॑।ति॒रः।वै॒श॒न्तम्।अति॑।पान्त॑म्।उ॒ग्रम्।पाश॑ऽद्युम्नस्य।वा॒य॒तस्य॑।सोमा॑त्।सु॒तात्।इन्द्रः॑।अ॒वृ॒णी॒त॒।वसि॑ष्ठान्॥  
ए॒व।इत्।नु।क॒म्।सिन्धु॑म् ए॒भिः॒।त॒ता॒र॒।ए॒व।इत्।नु।क॒म्।भे॒दम्।ए॒भिः॒।ज॒घा॒न॒।ए॒व।इत्।नु।क॒म्।दा॒श॒ऽरा॒ज्ञे।सु॒ऽदास॑म्।प्र।आ॒व॒त्।इन्द्रः॑।ब्रह्म॑णा।वः॒।व॒सि॒ष्ठाः॒॥  
जुष्टी॑।न॒रः॒।ब्रह्म॑णा।वः॒।पि॒तॄ॒णाम्।अक्ष॑म्।अ॒व्य॒य॒म्।न।किल॑।रि॒षा॒थ॒।यत्।शक्व॑रीषु।बृ॒ह॒ता।रवे॑ण।इन्द्रे॑।शुष्म॑म्।अद॑धात।व॒सि॒ष्ठाः॒॥  
उत्।द्याम्ऽइ॑व।इत्।तृ॒ष्णऽजः॑।ना॒थि॒तासः॑।अदी॑धयुः।दा॒श॒ऽरा॒ज्ञे।वृ॒तासः॑।वसि॑ष्ठस्य।स्तु॒व॒तः।इन्द्रः॑।अ॒श्रो॒त्।उ॒रुम्।तृत्सु॑ऽभ्यः।अ॒कृ॒णो॒त्।ऊँ॒ इति॑।लो॒कम्॥  
द॒ण्डाऽइ॑व।इत्।गो॒ऽअज॑नासः।आ॒स॒न्।परि॑ऽच्छिन्नाः।भ॒र॒ताः।अ॒र्भ॒कासः॑।अभ॑वत्।च॒।पु॒रः॒ऽए॒ता।वसि॑ष्ठः।आत्।इत्।तृत्सू॑नाम्।विशः॑।अ॒प्र॒थ॒न्त॒॥  
त्रयः॑।कृ॒ण्व॒न्ति॒।भुव॑नेषु।रेतः॑।ति॒स्रः।प्र॒ऽजाः।आर्याः॑।ज्योतिः॑ऽअग्राः।त्रयः॑।घ॒र्मासः॑।उ॒षस॑म्।स॒च॒न्ते॒।सर्वा॑न्।इत्।तान्।अनु॑।वि॒दुः॒।वसि॑ष्ठाः॥  
सूर्य॑स्यऽइव।व॒क्षथः॑।ज्योतिः॑।ए॒षा॒म्।स॒मु॒द्रस्य॑ऽइव।म॒हि॒मा।ग॒भी॒रः।वात॑स्यऽइव।प्र॒ऽज॒वः।न।अ॒न्येन॑।स्तोमः॑।व॒सि॒ष्ठाः॒।अनु॑ऽएतवे।वः॒॥  
ते।इत्।नि॒ण्यम्।हृद॑यस्य।प्र॒ऽके॒तैः।स॒हस्र॑ऽवल्शम्।अ॒भि।सम्।च॒र॒न्ति॒।य॒मेन॑।त॒तम्।प॒रि॒ऽधिम्।वय॑न्तः।अ॒प्स॒रसः॑।उप॑।से॒दुः॒।वसि॑ष्ठाः॥  
वि॒ऽद्युतः॑।ज्योतिः॑।परि॑।स॒म्ऽजिहा॑नम्।मि॒त्रावरु॑णा।यत्।अप॑श्यताम्।त्वा॒।तत्।ते॒।जन्म॑।उ॒त।एक॑म्।व॒सि॒ष्ठ॒।अ॒गस्त्यः॑।यत्।त्वा॒।वि॒शः।आ॒ऽज॒भार॑॥  
उ॒त।अ॒सि॒।मै॒त्रा॒व॒रु॒णः।व॒सि॒ष्ठ॒।उ॒र्वश्या॑।ब्र॒ह्म॒न्।मन॑सः।अधि॑।जा॒तः।द्र॒प्सम्।स्क॒न्नम्।ब्रह्म॑णा।दैव्ये॑न।विश्वे॑।दे॒वाः।पुष्क॑रे।त्वा॒।अ॒द॒द॒न्त॒॥  
सः।प्र॒ऽके॒तः।उ॒भय॑स्य।प्र॒ऽवि॒द्वान्।स॒हस्र॑ऽदानः।उ॒त।वा॒।सऽदा॑नः।यमेन॑।त॒तम्।प॒रि॒ऽधिम्।व॒यि॒ष्यन्।अ॒प्स॒रसः॑।परि॑।ज॒ज्ञे॒।वसि॑ष्ठः॥  
स॒त्रे।ह॒।जा॒तौ।इ॒षि॒ता।नमः॑ऽभिः।कु॒म्भे।रेतः॑।सि॒सि॒च॒तुः॒।स॒मा॒नम्।ततः॑।ह॒।मानः॑।उत्।इ॒या॒य॒।मद्या॑त्।ततः॑।जा॒तम्।ऋषि॑म्।आ॒हुः॒।वसि॑ष्ठम्॥  
उ॒क्थ॒ऽभृत॑म्।सा॒म॒ऽभृत॑म्।बि॒भ॒र्ति॒।ग्रावा॑णम्।बिभ्र॑त्।प्र।व॒दा॒ति॒।अग्रे॑।उप॑।ए॒न॒म्।आ॒ध्व॒म्।सु॒ऽम॒न॒स्यमा॑नाः।आ।वः॒।ग॒च्छा॒ति॒।प्र॒ऽतृ॒दः॒।वसि॑ष्ठः॥  
