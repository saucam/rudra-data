

  
अता॑रिष्म।तम॑सः।पा॒रम्।अ॒स्य।प्रति॑।स्तोम॑म्।दे॒व॒ऽयन्तः॑।दधा॑नाः।पु॒रु॒ऽदंसा॑।पु॒रु॒ऽतमा॑।पु॒रा॒ऽजा।अम॑र्त्या।ह॒व॒ते॒।अ॒श्विना॑।गीः॥  
नि।ऊँ॒ इति॑।प्रि॒यः।मनु॑षः।सा॒दि॒।होता॑।नास॑त्या।यः।यज॑ते।वन्द॑ते।च॒।अ॒श्नी॒तम्।मध्वः॑।अ॒श्वि॒नौ॒।उ॒पा॒के।आ।वा॒म्।वो॒चे॒।वि॒दथे॑षु।प्रय॑स्वान्॥  
अहे॑म।य॒ज्ञम्।प॒थाम्।उ॒रा॒णाः।इ॒माम्।सु॒ऽवृ॒क्तिम्।वृ॒ष॒णा॒।जु॒षे॒था॒म्।श्रु॒ष्टी॒वाऽइ॑व।प्रऽइ॑षितः।वा॒म्।अ॒बो॒धि॒।प्रति॑।स्तोमैः॑।जर॑माणः।वसि॑ष्ठः॥  
उप॑।त्या।वह्नी॒ इति॑।ग॒म॒तः॒।विश॑म्।नः॒।र॒क्षः॒ऽहना॑।सम्ऽभृ॑ता।वी॒ळुपा॑णी॒ इति॑ वी॒ळुऽपा॑णी।सम्।अन्धां॑सि।अ॒ग्म॒त॒।म॒त्स॒राणि॑।मा।नः॒।म॒र्धि॒ष्ट॒म्।आ।ग॒त॒म्।शि॒वेन॑॥  
आ।प॒श्चाता॑त्।ना॒स॒त्या॒।आ।पु॒रस्ता॑त्।आ।अ॒श्वि॒ना॒।या॒त॒म्।अ॒ध॒रात्।उद॑क्तात्।आ।वि॒श्वतः॑।पाञ्च॑ऽजन्येन।रा॒या।यू॒यम्।पा॒त॒।स्व॒स्तिऽभिः॑।सदा॑।नः॒॥  
