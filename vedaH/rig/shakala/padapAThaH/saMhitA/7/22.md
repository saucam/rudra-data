

  
पिब॑।सोम॑म्।इ॒न्द्र॒।मन्द॑तु।त्वा॒।यम्।ते॒।सु॒साव॑।ह॒रि॒ऽअ॒श्व॒।अद्रिः॑।सो॒तुः।बा॒हुऽभ्या॑म्।सुऽय॑तः।न।अर्वा॑॥  
यः।ते॒।मदः॑।युज्यः॑।चारुः॑।अस्ति॑।येन॑।वृ॒त्राणि॑।ह॒रि॒ऽअ॒श्व॒।हंसि॑।सः।त्वाम्।इ॒न्द्र॒।प्र॒भु॒व॒सो॒ इति॑ प्रभुऽवसो।म॒म॒त्तु॒॥  
बोध॑।सु।मे॒।म॒घ॒ऽव॒न्।वाच॑म्।आ।इ॒माम्।याम्।ते॒।वसि॑ष्ठः।अर्च॑ति।प्रऽश॑स्तिम्।इ॒मा।ब्रह्म॑।स॒ध॒ऽमादे॑।जु॒ष॒स्व॒॥  
श्रु॒धि।हव॑म्।वि॒ऽपि॒पा॒नस्य॑।अद्रेः॑।बोध॑।विप्र॒स्य।अर्च॑तः।म॒नी॒षाम्।कृ॒ष्व।दुवां॑सि।अन्त॑मा।सचा॑।इ॒मा॥  
न।ते॒।गिरः॑।अपि॑।मृ॒ष्ये॒।तु॒रस्य॑।न।सु॒ऽस्तु॒तिम्।अ॒सु॒र्य॑स्य।वि॒द्वान्।सदा॑।ते॒।नाम॑।स्व॒ऽय॒शः॒।वि॒व॒क्मि॒॥  
भूरि॑।हि।ते॒।सव॑ना।मानु॑षेषु।भूरि॑।म॒नी॒षी।ह॒व॒ते॒।त्वाम्।इत्।मा।आ॒रे।अ॒स्मत्।म॒घ॒ऽव॒न्।ज्योक्।क॒रिति॑ कः॥  
तुभ्य॑।इत्।इ॒मा।सव॑ना।शू॒र॒।विश्वा॑।तुभ्य॑म्।ब्रह्मा॑णि।वर्ध॑ना।कृ॒णो॒मि॒।त्वम्।नृऽभिः॑।हव्यः॑।वि॒श्वधा॑।अ॒सि॒॥  
नु।चि॒त्।नु।ते॒।मन्य॑मानस्य।द॒स्म॒।उत्।अ॒श्नु॒व॒न्ति॒।म॒हि॒मान॑म्।उ॒ग्र॒।न।वी॒र्य॑म्।इ॒न्द्र॒।ते॒।न।राधः॑॥  
ये।च॒।पूर्वे॑।ऋष॑यः।ये।च॒।नूत्नाः॑।इन्द्र॑।ब्रह्मा॑णि।ज॒नय॑न्त।विप्राः॑।अ॒स्मे इति॑।ते॒।स॒न्तु॒।स॒ख्या।शि॒वानि॑।यू॒यम्।पा॒त॒।स्व॒स्तिऽभिः॑।सदा॑।नः॒॥  
