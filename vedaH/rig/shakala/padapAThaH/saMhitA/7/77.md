

  
उपो॒ इति॑।रु॒रु॒चे॒।यु॒व॒तिः।न।योषा॑।विश्व॑म्।जी॒वम्।प्र॒ऽसु॒वन्ती॑।च॒रायै॑।अभू॑त्।अ॒ग्निः।स॒म्ऽइधे॑।मानु॑षाणाम्।अकः॑।ज्योतिः॑।बाध॑माना।तमां॑सि॥  
विश्व॑म्।प्र॒ती॒ची।स॒ऽप्रथाः॑।उत्।अ॒स्था॒त्।रुश॑त्।वासः॑।बिभ्र॑ती।शु॒क्रम्।अ॒श्वै॒त्।हिर॑ण्यऽवर्णा।सु॒दृशी॑कऽसन्दृक्।गवा॑म्।मा॒ता।ने॒त्री।अह्ना॑म्।अ॒रो॒चि॒॥  
दे॒वाना॑म्।चक्षुः॑।सु॒ऽभगा॑।वह॑न्ती।श्वे॒तम्।नय॑न्ती।सु॒ऽदृशी॑कम्।अश्व॑म्।उ॒षाः।अ॒द॒र्शि॒।र॒श्मिऽभिः।विऽअ॑क्ता।चि॒त्रऽम॑घा।विश्व॑म्।अनु॑।प्रऽभू॑ता॥  
अन्ति॑ऽवामा।दू॒रे।अ॒मित्र॑म्।उ॒च्छ॒।उ॒र्वीम्।गव्यू॑तिम्।अभ॑यम्।कृ॒धि॒।नः॒।य॒वय॑।द्वेषः॑।आ।भ॒र॒।वसू॑नि।चो॒दय॑।राधः॑।गृ॒ण॒ते।म॒घो॒नि॒॥  
अ॒स्मे इति॑।श्रेष्ठे॑भिः।भा॒नुऽभिः।वि।भा॒हि॒।उषः॑।दे॒वि॒।प्र॒ऽति॒रन्ती॑।नः॒।आयुः॑।इष॑म्।च॒।नः॒।दध॑ती।वि॒श्व॒ऽवा॒रे॒।गोऽम॑त्।अश्व॑ऽवत्।रथ॑ऽवत्।च॒।राधः॑॥  
यान्।त्वा॒।दि॒वः॒।दु॒हि॒तः॒।व॒र्धय॑न्ति।उषः॑।सु॒ऽजा॒ते॒।म॒तिऽभिः।वसि॑ष्ठाः।सा।अ॒स्मासु॑।धाः॒।र॒यिम्।ऋ॒ष्वम्।बृ॒हन्त॑म्।यू॒यम्।पा॒त॒।स्व॒स्तिऽभिः॑।सदा॑।नः॒॥  
