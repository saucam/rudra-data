

  
आ।ते॒।म॒हः।इ॒न्द्र॒।ऊ॒ती।उ॒ग्र॒।सऽम॑न्यवः।यत्।स॒म्ऽअर॑न्त।सेनाः॑।पता॑ति।दि॒द्युत्।नर्य॑स्य।बा॒ह्वोः।मा।ते॒।मनः॑।वि॒ष्व॒द्र्य॑क्।वि।चा॒री॒त्॥  
नि।दुः॒ऽगे।इ॒न्द्र॒।श्न॒थि॒हि॒।अ॒मित्रा॑न्।अ॒भि।ये।नः॒।मर्ता॑सः।अ॒मन्ति॑।आ॒रे।तम्।शंस॑म्।कृ॒णु॒हि॒।नि॒नि॒त्सोः।आ।नः॒।भ॒र॒।स॒म्ऽभर॑णम्।वसू॑नाम्॥  
श॒तम्।ते॒।शि॒प्रि॒न्।ऊ॒तयः॑।सु॒ऽदासे॑।स॒हस्र॑म्।शंसाः॑।उ॒त।रा॒तिः।अ॒स्तु॒।ज॒हि।वधः॑।व॒नुषः॑।मर्त्य॑स्य्स्।अ॒स्मे इति॑।द्यु॒म्नम्।अधि॑।रत्न॑म्।च॒।धे॒हि॒॥  
त्वाऽव॑तः।हि।इ॒न्द्र॒।क्रत्वे॑।अस्मि॑।त्वाऽव॑तः।अ॒वि॒तुः।शू॒र॒।रा॒तौ।विश्वा॑।इत्।अहा॑नि।त॒वि॒षी॒ऽवः॒।उ॒ग्र॒।ओकः॑।कृ॒णु॒ष्व॒।ह॒रि॒ऽवः॒।न।म॒र्धीः॒॥  
कुत्सा॑।ए॒ते।हर्यि॑ऽअश्वाय।शू॒षम्।इन्द्रे॑।सहः॑।दे॒वऽजू॑तम्।इ॒या॒नाः।स॒त्रा।कृ॒धि॒।सु॒ऽहना॑।शू॒र॒।वृ॒त्रा।व॒यम्।तरु॑त्राः।स॒नु॒या॒म॒।वाज॑म्॥  
ए॒व।नः॒।इ॒न्द्र॒।वार्य॑स्य।पू॒र्धि॒।प्र।ते॒।म॒हीम्।सु॒ऽम॒तिम्।वे॒वि॒दा॒म॒।इष॑म्।पि॒न्व॒।म॒घव॑त्ऽभ्यः।सु॒ऽवीरा॑म्।यू॒यम्।पा॒त॒।स्व॒स्तिऽभिः॑।सदा॑।नः॒॥  
