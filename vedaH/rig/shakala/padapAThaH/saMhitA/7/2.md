

  
जु॒षस्व॑।नः॒।स॒म्ऽइध॑म्।अ॒ग्ने॒।अ॒द्य।शोच॑।बृ॒हत्।य॒ज॒तम्।धू॒मम्।ऋ॒ण्वन्।उप॑।स्पृ॒श॒।दि॒व्यम्।सानु॑।स्तूपैः॑।सम्।र॒श्मिऽभिः॑।त॒त॒नः॒।सूर्य॑स्य॥  
नरा॒शंस॑स्य।म॒हि॒मान॑म्।ए॒षा॒म्।उप॑।स्तो॒षा॒म॒।य॒ज॒तस्य॑।य॒ज्ञैः।ये।सु॒ऽक्रत॑वः।शुच॑यः।धि॒य॒म्ऽधाः।स्वद॑न्ति।दे॒वाः।उ॒भया॑नि।ह॒व्या॥  
ई॒ळेन्य॑म्।वः॒।असु॑रम्।सु॒ऽदक्ष॑म्।अ॒न्तः।दू॒तम्।रोद॑सी॒ इति॑।स॒त्य॒ऽवाच॑म्।म॒नु॒ष्वत्।अ॒ग्निम्।मनु॑ना।सम्ऽइ॑द्धम्।सम्।अ॒ध्व॒राय॑।सद॑म्।इत्।म॒हे॒म॒॥  
स॒प॒र्यवः॑।भर॑माणाः।अ॒भि॒ऽज्ञु।प्र।वृ॒ञ्ज॒ते॒।नम॑सा।ब॒र्हिः।अ॒ग्नौ।आ॒ऽजुह्वा॑नाः।घृ॒तऽपृ॑ष्ठम्।पृष॑त्ऽवत्।अध्व॑र्यवः।ह॒विषा॑।म॒र्ज॒य॒ध्व॒म्॥  
सु॒ऽआ॒ध्यः॑।वि।दुरः॑।दे॒व॒ऽयन्तः॑।अशि॑श्रयुः।र॒थ॒ऽयुः।दे॒वऽता॑ता।पू॒र्वी इति॑।शिशु॑म्।न।मा॒तरा॑।रि॒हा॒णे इति॑।सम्।अ॒ग्रुवः॑।न।सम॑नेषु।अ॒ञ्ज॒न्॥  
उ॒त।योष॑णे॒ इति॑।दि॒व्ये इति॑।म॒ही इति॑।नः॒।उ॒षसा॒नक्ता॑।सु॒दुघा॑ऽइव।धे॒नुः।ब॒र्हि॒ऽसदा॑।पु॒रु॒हू॒ते इति॑ पु॒रु॒ऽहू॒ते।म॒घोनी॒ इति॑।आ।य॒ज्ञिये॑।सु॒वि॒ताय॑।श्र॒ये॒ता॒म्॥  
विप्रा॑।य॒ज्ञेषु॑।मानु॑षेषु।का॒रू इति॑।मन्ये॑।वा॒म्।जा॒तऽवे॑दसा।यज॑ध्यै।ऊ॒र्ध्वम्।नः॒।अ॒ध्व॒रम्।कृ॒त॒म्।हवे॑षु।ता।दे॒वेषु॑।व॒न॒थः॒।वार्या॑णि॥  
आ।भार॑ती।भर॑तीभिः।स॒ऽजोषाः॑।इळा॑।दे॒वैः।म॒नु॒ष्ये॑भिः।अ॒ग्निः।सर॑स्वती।सा॒र॒स्व॒तेभिः॑।अ॒र्वाक्।ति॒स्रः।दे॒वीः।ब॒र्हिः।आ।इ॒दम्।स॒द॒न्तु॒॥  
तत्।नः॒।तु॒रीप॑म्।अध॑।पो॒ष॒यि॒त्नु।देव॑।त्व॒ष्टः॒।वि।र॒रा॒णः।स्य॒स्वेति॑ स्यस्व।यतः॑।वी॒रः।क॒र्म॒ण्यः॑।सु॒ऽदक्षः॑।यु॒क्तऽग्रा॑वा।जाय॑ते।दे॒वऽका॑मः॥  
वन॑स्पते।अव॑।सृ॒ज॒।उप॑।दे॒वान्।अ॒ग्निः।ह॒विः।श॒मि॒ता।सू॒द॒या॒ति॒।सः।इत्।ऊँ॒ इति॑।होता॑।स॒त्यऽत॑रः।य॒जा॒ति॒।यथा॑।दे॒वाना॑म्।जनि॑मानि।वेद॑॥  
आ।या॒हि॒।अ॒ग्ने॒।स॒म्ऽइ॒धा॒नः।अ॒र्वाङ्।इन्द्रे॑ण।दे॒वैः।स॒ऽरथ॑म्।तु॒रेभिः॑।ब॒र्हिः।नः॒।आस्ता॑म्।अदि॑तिः।सु॒ऽपु॒त्रा।स्वाहा॑।दे॒वाः।अ॒मृताः॑।मा॒द॒य॒न्ता॒म्॥  
