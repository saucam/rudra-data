

  
आ।वा॒म्।रा॒जा॒नौ॒।अ॒ध्व॒रे।व॒वृ॒त्याम्।ह॒व्येभिः॑।इ॒न्द्रा॒व॒रु॒णा॒।नमः॑ऽभिः।प्र।वा॒म्।घृ॒ताची॑।बा॒ह्वोः।दधा॑ना।परि॑।त्मना॑।विषु॑ऽरूपा।जि॒गा॒ति॒॥  
यु॒वः।रा॒ष्ट्रम्।बृ॒हत्।इ॒न्व॒ति॒।द्यौः।यौ।से॒तृऽभिः॑।अ॒र॒ज्जुऽभिः॑।सि॒नी॒थः।परि॑।नः॒।हेळः॑।वरु॑णस्य।वृ॒ज्याः॒।उ॒रुम्।नः॒।इन्द्रः॑।कृ॒ण॒व॒त्।ऊँ॒ इति॑।लो॒कम्॥  
कृ॒तम्।नः॒।य॒ज्ञम्।वि॒दथे॑षु।चारु॑म्।कृ॒तम्।ब्रह्मा॑णि।सू॒रिषु॑।प्र॒ऽश॒स्ता।उपो॒ इति॑।र॒यिः।दे॒वऽजू॑तः।नः॒।ए॒तु॒।प्र।नः॒।स्पा॒र्हाभिः॑।ऊ॒तिऽभिः॑।ति॒रे॒त॒म्॥  
अ॒स्मे इति॑।इ॒न्द्रा॒व॒रु॒णा॒।वि॒श्वऽवा॑रम्।र॒यिम्।ध॒त्त॒म्।वसु॑ऽमन्तम्।पु॒रु॒ऽक्षुम्।प्र।यः।आ॒दि॒त्यः।अनृ॑ता।मि॒नाति॑।अमि॑ता।शूरः॑।द॒य॒ते॒।वसू॑नि॥  
इ॒यम्।इन्द्र॑म्।वरु॑णम्।अ॒ष्ट॒।मे॒।गीः।प्र।आ॒व॒त्।तो॒के।तन॑ये।तूतु॑जाना।सु॒ऽरत्ना॑सः।दे॒वऽवी॑तिम्।ग॒मे॒म॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
