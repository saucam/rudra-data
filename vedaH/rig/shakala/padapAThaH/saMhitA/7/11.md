

  
म॒हान्।अ॒सि॒।अ॒ध्व॒रस्य॑।प्र॒ऽके॒तः।न।ऋ॒ते।त्वत्।अ॒मृताः॑।मा॒द॒य॒न्ते॒।आ।विश्वे॑भिः।स॒रथ॑म्।या॒हि॒।दे॒वैः।नि।अ॒ग्ने॒।होता॑।प्र॒थ॒मः।स॒द॒।इ॒ह॥  
त्वाम्।ई॒ळ॒ते॒।अ॒जि॒रम्।दू॒त्या॑य।ह॒विष्म॑न्तः।सद॑म्।इत्।मानु॑षासः।यस्य॑।दे॒वैः।आ।अस॑दः।ब॒र्हिः।अ॒ग्ने॒।अहा॑नि।अ॒स्मै॒।सु॒ऽदिना॑।भ॒व॒न्ति॒॥  
त्रिः।चि॒त्।अ॒क्तोः।प्र।चि॒कि॒तुः॒।वसू॑नि।त्वे इति॑।अ॒न्तः।दा॒शुषे॑।मर्त्या॑य।म॒नु॒ष्वत्।अ॒ग्ने॒।इ॒ह।य॒क्षि॒।दे॒वान्।भव॑।नः॒।दू॒तः।अ॒भि॒श॒स्ति॒ऽपावा॑॥  
अ॒ग्निः।ई॒शे॒।बृ॒ह॒तः।अ॒ध्व॒रस्य॑।अ॒ग्निः।विश्व॑स्य।ह॒विषः॑।कृ॒तस्य॑।क्रतु॑म्।हि।अ॒स्य॒।वस॑वः।जु॒षन्त॑।अथ॑।दे॒वाः।द॒धि॒रे॒।ह॒व्य॒ऽवाह॑म्॥  
आ।अ॒ग्ने॒।व॒ह॒।ह॒विः॒ऽअद्या॑य।दे॒वान्।इन्द्र॑ऽज्येष्ठासः।इ॒ह।मा॒द॒य॒न्ता॒म्।इ॒मम्।य॒ज्ञम्।दि॒वि।दे॒वेषु॑।धे॒हि॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
