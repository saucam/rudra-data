

  
प्र।मि॒त्रयोः॑।वरु॑णयोः।स्तोमः॑।नः॒।ए॒तु॒।शू॒ष्यः॑।नम॑स्वान्।तु॒वि॒ऽजा॒तयोः॑॥  
या।धा॒रय॑न्त।दे॒वाः।सु॒ऽदक्षा॑।दक्ष॑ऽपितरा।अ॒सु॒र्या॑य।प्रऽम॑हसा॥  
ता।नः॒।स्ति॒ऽपा।त॒नू॒ऽपा।वरु॑ण।ज॒रि॒तॄ॒णाम्।मित्र॑।सा॒धय॑तम्।धियः॑॥  
यत्।अ॒द्य।सूरे॑।उत्ऽइ॑ते।अना॑गाः।मि॒त्रः।अ॒र्य॒मा।सु॒वाति॑।स॒वि॒ता।भगः॑॥  
सु॒प्र॒ऽअ॒वीः।अ॒स्तु॒।सः।क्षयः॑।प्र।नु।याम॑न्।सु॒ऽदा॒न॒वः॒।ये।नः॒।अंहः॑।अ॒ति॒ऽपिप्र॑ति॥  
उ॒त।स्व॒ऽराजः॑।अदि॑तिः।अद॑ब्धस्य।व्र॒तस्य॑।ये।म॒हः।राजा॑नः।ई॒श॒ते॒॥  
प्रति॑।वा॒म्।सूरे॑।उत्ऽइ॑ते।मि॒त्रम्।गृ॒णी॒षे॒।वरु॑णम्।अ॒र्य॒मण॑म्।रि॒शाद॑सम्॥  
रा॒या।हि॒र॒ण्य॒ऽया।म॒तिः।इ॒यम्।अ॒वृ॒काय॑।शव॑से।इ॒यम्।विप्रा॑।मे॒धऽसा॑तये॥  
ते।स्या॒म॒।दे॒व॒।व॒रु॒ण॒।ते।मि॒त्र॒।सू॒रिऽभिः॑।स॒ह।इष॑म्।स्व१॒॑रिति॑ स्वः॑।च॒।धी॒म॒हि॒॥  
ब॒हवः॑।सूर॑ऽचक्षसः।अ॒ग्नि॒ऽजि॒ह्वाः।ऋ॑ऋ॒त॒ऽवृधः॑।त्रीणि॑।ये।ये॒मुः।वि॒दथा॑नि।धी॒तिऽभिः।विश्वा॑नि।परि॑भूतिऽभिः॥  
वि।ये।द॒धुः।श॒रद॑म्।मास॑म्।आत्।अहः॑।य॒ज्ञम्।अ॒क्तुम्।च॒।आत्।ऋच॑म्।अ॒ना॒प्यम्।वरु॑णः।मि॒त्रः।अ॒र्य॒मा।क्ष॒त्रम्।राजा॑नः।आ॒श॒त॒॥  
तत्।वः॒।अ॒द्य।म॒ना॒म॒हे॒।सु॒ऽउ॒क्तैः।सूरे॑।उत्ऽइ॑ते।यत्।ओह॑ते।वरु॑णः।मि॒त्रः।अ॒र्य॒मा।यू॒यम्।ऋ॒तस्य॑।र॒थ्यः॒॥  
ऋ॒तऽवा॑नः।ऋ॒तऽजा॑ताः।ऋ॒त॒ऽवृधः॑।घो॒रासः॑।अ॒नृ॒त॒ऽद्विषः॑।तेषा॑म्।वः॒।सु॒म्ने।सु॒च्छ॒र्दिःऽत॑मे।न॒रः॒।स्याम॑।ये।च॒।सू॒रयः॑॥  
उत्।ऊँ॒ इति॑।त्यत्।द॒र्श॒तम्।वपुः॑।दि॒वः।ए॒ति॒।प्र॒ति॒ऽह्व॒रे।यत्।ई॒म्।आ॒शुः।वह॑ति।दे॒वः।एत॑शः।विश्व॑स्मै।चक्ष॑से।अर॑म्॥  
शी॒र्ष्णःऽशी॑र्ष्णः।जग॑तः।त॒स्थुषः॑।पति॑म्।स॒मया॑।विश्व॑म्।आ।रजः॑।स॒प्त।स्वसा॑रः।सु॒वि॒ताय॑।सूर्य॑म्।वह॑न्ति।ह॒रितः॑।रथे॑॥  
तत्।चक्षुः॑।दे॒वऽहि॑तम्।शु॒क्रम्।उ॒त्ऽचर॑त्।पश्ये॑म।श॒रदः॑।श॒तम्।जीवे॑म।श॒रदः॑।श॒तम्॥  
काव्ये॑भिः।अ॒दा॒भ्या॒।आ।या॒त॒म्।व॒रु॒ण॒।द्यु॒ऽमत्।मि॒त्रः।च॒।सोम॑ऽपीतये॥  
दि॒वः।धाम॑ऽभिः।व॒रु॒ण॒।मि॒त्रः।च॒।आ।या॒त॒म्।अ॒द्रुहा॑।पिब॑तम्।सोम॑म्।आ॒तु॒जी इत्या॑ऽतु॒जी॥  
आ।या॒त॒म्।मि॒त्रा॒व॒रु॒णा॒।जु॒षा॒णौ।आऽहु॑तिम्।न॒रा॒।पा॒तम्।सोम॑म्।ऋ॒त॒ऽवृ॒धा॒॥  
