

  
त्वे इति॑।ह॒।यत्।पि॒तरः॑।चि॒त्।नः॒।इ॒न्द्र॒।विश्वा॑।वा॒मा।ज॒रि॒तारः॑।अस॑न्वन्।त्वे इति॑।गावः॑।सु॒ऽदुघाः॑।त्वे इति॑।हि।अश्वाः॑।त्वम्।वसु॑।दे॒व॒ऽय॒ते।वनि॑ष्ठः॥  
राजा॑ऽइव।हि।जनि॑ऽभिः।क्षेषि॑।ए॒व।अव॑।द्युऽभिः॑।अ॒भि।वि॒दुः।क॒विः।सन्।पि॒शा।गिरः॑।म॒घ॒ऽव॒न्।गोभिः॑।अश्वैः॑।त्वा॒ऽय॒तः।शि॒शी॒हि॒।रा॒ये।अ॒स्मान्॥  
इ॒माः।ऊँ॒ इति॑।त्वा॒।प॒स्पृ॒धा॒नासः॑।अत्र॑।म॒न्द्राः।गिरः॑।दे॒व॒ऽयन्तीः॑।उप॑।स्थुः॒।अ॒र्वाची॑।ते॒।प॒थ्या॑।रा॒यः।ए॒तु॒।स्याम॑।ते॒।सु॒ऽम॒तौ।इ॒न्द्र॒।शर्म॑न्॥  
धे॒नुम्।न।त्वा॒।सु॒ऽयव॑से।दुधु॑क्षन्।उप॑।ब्रह्मा॑णि।स॒सृ॒जे॒।वसि॑ष्ठः।त्वाम्।इत्।मे॒।गोऽप॑तिम्।विश्वः॑।आ॒ह॒।आ।नः॒।इन्द्रः॑।सु॒ऽम॒तिम्।ग॒न्तु॒।अच्छ॑॥  
अर्णां॑सि।चि॒त्।प॒प्र॒था॒ना।सु॒ऽदासे॑।इन्द्रः॑।गा॒धानि॑।अ॒कृ॒णो॒त्।सु॒ऽपा॒रा।शर्ध॑न्तम्।शि॒म्युम्।उ॒चथ॑स्य।नव्यः॑।शाप॑म्।सिन्धू॑नाम्।अ॒कृ॒णो॒त्।अश॑स्तीः॥  
पु॒रो॒ळाः।इत्।तु॒र्वशः॑।यक्षुः॑।आ॒सी॒त्।रा॒ये।मत्स्या॑सः।निऽशि॑ताः।अपि॑ऽइव।श्रु॒ष्टिम्।च॒क्रुः॒।भृग॑वः।द्रु॒ह्यवः॑।च॒।सखा॑।सखा॑यम्।अ॒त॒र॒त्।विषू॑चोः॥  
आ।प॒क्थासः॑।भ॒ला॒नसः॑।भ॒न॒न्त॒।आ।अलि॑नासः।वि॒षा॒णिनः॑।शि॒वासः॑।आ।यः।अन॑यत्।स॒ध॒ऽमाः।आर्य॑स्य।ग॒व्या।तृत्सु॑ऽभ्यः।अ॒ज॒ग॒न्।यु॒धा।नॄन्॥  
दु॒रो॒ध्यः॑।अदि॑तिम्।स्रे॒वय॑न्तः।अ॒चे॒तसः॑।वि।ज॒गृ॒भ्रे॒।परू॑ष्णीम्।म॒ह्ना।अ॒वि॒व्य॒क्।पृ॒थि॒वीम्।पत्य॑मानः।प॒शुः।क॒विः।अ॒श॒य॒त्।चाय॑मानः॥  
ई॒युः।अर्थ॑म्।न।नि॒ऽअ॒र्थम्।परु॑ष्णीम्।आ॒शुः।च॒न।इत्।आ॒भि॒ऽपि॒त्वम्।ज॒गा॒म॒।सु॒ऽदासे॑।इन्द्रः॑।सु॒ऽतुका॑न्।अ॒मित्रा॑न्।अर॑न्धयत्।मानु॑षे।वध्रि॑ऽवाचः॥  
ई॒युः।गावः॑।न।यव॑सात्।अगो॑पाः।य॒था॒ऽकृ॒तम्।अ॒भि।मि॒त्रम्।चि॒तासः॑।पृश्नि॑ऽगावः।पृश्नि॑ऽनिप्रेषितासः।श्रु॒ष्टिम्।च॒क्रुः॒।नि॒ऽयुतः॑।रन्त॑यः।च॒॥  
एक॑म्।च॒।यः।विं॒श॒तिम्।च॒।श्र॒व॒स्या।वै॒क॒र्णयोः॑।जना॑न्।राजा॑।नि।अस्तः॑।द॒स्मः।न।सद्म॑न्।नि।शि॒शा॒ति॒।ब॒र्हिः।शूरः॑।सर्ग॑म्।अ॒कृ॒णो॒त्।इन्द्रः॑।ए॒षा॒म्॥  
अध॑।श्रु॒तम्।क॒वष॑म्।वृ॒द्धम्।अ॒प्ऽसु।अनु॑।द्रु॒ह्युम्।नि।वृ॒ण॒क्।वज्र॑ऽबाहुः।वृ॒णा॒नाः।अत्र॑।स॒ख्याय॑।स॒ख्यम्।त्वा॒ऽयन्तः॑।ये।अम॑दन्।अनु॑।त्वा॒॥  
वि।स॒द्यः।विश्वा॑।दृं॒हि॒तानि॑।ए॒षा॒म्।इन्द्रः॑।पुरः॑।सह॑सा।स॒प्त।द॒र्दः॒।वि।आन॑वस्य।तृत्स॑वे।गय॑म्।भा॒क्।जेष्म॑।पू॒रुम्।वि॒दथे॑।मृ॒ध्रऽवा॑चम्॥  
न्।ग॒व्यवः॑।अन॑वः।दु॒ह्यवः॑।च॒।ष॒ष्टिः।श॒ता।सु॒सु॒पुः॒।षट्।स॒हस्रा॑।ष॒ष्टिः।वी॒रासः॑।अधि॑।षट्।दु॒वः॒ऽयु।विश्वा॑।इत्।इन्द्र॑स्य।वी॒र्या॑।कृ॒तानि॑॥  
इन्द्रे॑ण।ए॒ते।तृत्स॑वः।वेवि॑षाणाः।आपः॑।न।सृ॒ष्टाः।अ॒ध॒व॒न्त॒।नीचीः॑।दुः॒ऽमि॒त्रासः॑।प्र॒क॒ल॒ऽवित्।मिमा॑नाः।ज॒हुः।विश्वा॑नि।भोज॑ना।सु॒ऽदासे॑॥  
अ॒र्धम्।वी॒रस्य॑।शृ॒त॒ऽपाम्।अ॒नि॒न्द्रम्।परा॑।शर्ध॑न्तम्।नु॒नु॒दे॒।अ॒भि।क्षाम्।इन्द्रः।म॒न्युम्।म॒न्यु॒ऽभ्यः॑।मि॒मा॒य॒।भे॒जे।प॒थः।व॒र्त॒निम्।पत्य॑मानः॥  
आ॒ध्रेण॑।चि॒त्।तत्।ऊँ॒ इति॑।एक॑म्।च॒का॒र॒।सिं॒ह्य॑म्।चि॒त्।पेत्वे॑न।ज॒घा॒न॒।अव॑।स्र॒क्तीः।वे॒श्या॑।अ॒वृ॒श्च॒त्।इन्द्रः॑।प्र।अ॒य॒च्छ॒त्।विश्वा॑।भोज॑ना।सु॒ऽदासे॑॥  
शश्व॑न्तः।हि।शत्र॑वः।र॒र॒धुः।ते॒।भे॒दस्य॑।चि॒त्।शर्ध॑तः।वि॒न्द॒।रन्धि॑म्।मर्ता॑न्।एनः॑।स्तु॒व॒तः।यः।कृ॒णोति॑।ति॒ग्मम्।तस्मि॑न्।नि।ज॒हि॒।वज्र॑म्।इ॒न्द्र॒॥  
आव॑त्।इन्द्र॑म्।य॒मुना॑।तृत्स॑वः।च॒।प्र।अत्र॑।भे॒दम्।स॒र्वऽता॑ता।मु॒षा॒य॒त्।अ॒जासः॑।च॒।शिग्र॑वः।यक्ष॑वः।च॒।ब॒लिम्।शी॒र्षाणि॑।ज॒भ्रुः॒।अश्व्या॑नि॥  
न।ते॒।इ॒न्द्र॒।सु॒ऽम॒तयः॑।न।रायः॑।स॒म्ऽचक्षे॑।पूर्वाः॑।उ॒षसः॑।न।नूत्नाः॑।देव॑कम्।चि॒त्।मा॒न्य॒मा॒नम्।ज॒घ॒न्थ॒।अव॑।त्मना॑।बृ॒ह॒तः।शम्ब॑रम्।भे॒त्॥  
प्र।ये।गृ॒हात्।अम॑मदुः।त्वा॒ऽया।प॒रा॒ऽश॒रः।श॒तऽया॑तुः।वसि॑ष्ठः।न।ते॒।भो॒जस्य॑।स॒ख्यम्।मृ॒ष॒न्त॒।अध॑।सू॒रिऽभ्यः॑।सु॒ऽदिना॑।वि।उ॒च्छा॒न्॥  
द्वे इति॑।नप्तुः॑।दे॒वऽव॑तः।श॒ते इति॑।गोः।द्वा।रथा॑।व॒धूऽम॑न्ता।सु॒ऽदासः॑।अर्ह॑न्।अ॒ग्ने॒।पै॒ज॒ऽव॒नस्य॑।दान॑म्।होता॑ऽइव।सद्म॑।परि॑।ए॒भि॒।रेभ॑न्॥  
च॒त्वारः॑।मा॒।पै॒ज॒ऽव॒नस्य॑।दानाः॑।स्मत्ऽदि॑ष्टयः।कृ॒श॒निनः॑।नि॒रे॒के।ऋ॒ज्रासः॑।मा॒।पृ॒थि॒वि॒ऽस्थाः।सु॒ऽदासः॑।तो॒कम्।तो॒काय॑।श्रव॑से।व॒ह॒न्ति॒॥  
यस्य॑।श्रवः॑।रोद॑सी॒ इति॑।अ॒न्तः।उ॒र्वी इति॑।शी॒र्ष्णेऽशी॑र्ष्णे।वि॒ऽब॒भाज॑।वि॒ऽभ॒क्ता।स॒प्त।इत्।इन्द्र॑म्।न।स्र॒वतः॑।गृ॒ण॒न्ति॒।नि।यु॒ध्या॒म॒धिम्।आ॒शि॒शा॒त्।अ॒भीके॑॥  
इ॒मम्।न॒रः॒।म॒रु॒तः॒।स॒श्च॒त॒।अनु॑।दिवः॑ऽदासम्।न।पि॒तर॑म्।सु॒ऽदासः॑।अ॒वि॒ष्टन॑।पै॒ज॒ऽव॒नस्य॑।केत॑म्।दुः॒ऽनाश॑म्।क्ष॒त्रम्।अ॒जर॑म्।दु॒वः॒ऽयु॥  
