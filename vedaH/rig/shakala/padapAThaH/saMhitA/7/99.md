

  
प॒रः।मात्र॑या।त॒न्वा॑।वृ॒धा॒न॒।न।ते॒।म॒हि॒ऽत्वम्।अनु॑।अ॒श्नु॒व॒न्ति॒।उ॒भे इति॑।ते॒।वि॒द्म॒।रज॑सी॒ इति॑।पृ॒थि॒व्याः।विष्णो॒ इति॑।दे॒व॒।त्वम्।प॒र॒मस्य॑।वि॒त्से॒॥  
न।ते॒।वि॒ष्णो॒ इति॑।जाय॑मानः।न।जा॒तः।देव॑।महि॒म्नः।पर॑म्।अन्त॑म्।आ॒प॒।उत्।अ॒स्त॒भ्नाः॒।नाक॑म्।ऋ॒ष्वम्।बृ॒हन्त॑म्।दा॒धर्थ॑।प्राची॑म्।क॒कुभ॑म्।पृ॒थि॒व्याः॥  
इरा॑वती॒ इतीरा॑ऽवती।धे॒नु॒मती॒ इति॑ धे॒नु॒ऽमती॑।हि।भू॒तम्।सु॒य॒व॒सिनी॒ इति॑ सु॒ऽय॒व॒सिनी॑।मनु॑षे।द॒श॒स्या।वि।अ॒स्त॒भ्नाः॒।रोद॑सी॒ इति॑।वि॒ष्णो॒ इति॑।ए॒ते इति॑।दा॒धर्थ॑।पृ॒थि॒वीम्।अ॒भितः॑।म॒यूखैः॑॥  
उ॒रुम्।य॒ज्ञाय॑।च॒क्र॒थुः॒।ऊँ॒ इति॑।लो॒कम्।ज॒नय॑न्ता।सूर्य॑म्।उ॒षस॑म्।अ॒ग्निम्।दास॑स्य।चि॒त्।वृ॒ष॒ऽशि॒प्रस्य॑।मा॒याः।ज॒घ्नथुः॑।न॒रा॒।पृ॒त॒नाज्ये॑षु॥  
इन्द्रा॑विष्णू॒ इति॑।दृं॒हि॒ताः।शम्ब॑रस्य।नव॑।पुरः॑।न॒व॒तिम्।च॒।श्न॒थि॒ष्ट॒म्।श॒तम्।व॒र्चिनः॑।स॒हस्र॑म्।च॒।सा॒कम्।ह॒थः।अ॒प्र॒ति।असु॑रस्य।वी॒रान्॥  
इ॒यम्।म॒नी॒षा।बृ॒ह॒ती।बृ॒हन्ता॑।उ॒रु॒ऽक्र॒मा।त॒वसा॑।व॒र्धय॑न्ती।र॒रे।वा॒म्।स्तोम॑म्।वि॒दथे॑षु।वि॒ष्णो॒ इति॑।पिन्व॑तम्।इषः॑।वृ॒जने॑षु।इ॒न्द्र॒॥  
वष॑ट्।ते॒।वि॒ष्णो॒ इति॑।आ॒सः।आ।कृ॒णो॒मि॒।तत्।मे॒।जु॒ष॒स्व॒।शि॒पि॒ऽवि॒ष्ट॒।ह॒व्यम्।वर्ध॑न्तु।त्वा॒।सु॒ऽस्तु॒तयः॑।गिरः॑।मे॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
