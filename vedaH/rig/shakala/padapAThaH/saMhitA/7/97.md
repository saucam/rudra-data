

  
य॒ज्ञे।दि॒वः।नृ॒ऽसद॑ने।पृ॒थि॒व्याः।नरः॑।यत्र॑।दे॒व॒ऽयवः॑।मद॑न्ति।इन्द्रा॑य।यत्र॑।सव॑नानि।सु॒न्वे।गम॑त्।मदा॑य।प्र॒थ॒मम्।वयः॑।च॒॥  
आ।दैव्या॑।वृ॒णी॒म॒हे॒।अवां॑सि।बृह॒स्पतिः॑।नः॒।म॒हे॒।आ।स॒खा॒यः॒।यथा॑।भवे॑म।मी॒ळ्हुषे॑।अना॑गाः।यः।नः॒।दा॒ता।प॒रा॒ऽवतः॑।पि॒ताऽइ॑व॥  
तम्।ऊँ॒ इति॑।ज्येष्ठ॑म्।नम॑सा।ह॒विःऽभिः॑।सु॒ऽशेव॑म्।ब्रह्म॑णः।पति॑म्।गृ॒णी॒षे॒।इन्द्र॑म्।श्लोकः॑।महि॑।दैव्यः॑।सि॒स॒क्तु॒।यः।ब्रह्म॑णः।दे॒वऽकृ॑तस्य।राजा॑॥  
सः।आ।नः॒।योनि॑म्।स॒द॒तु॒।प्रेष्ठः॑।बृह॒स्पतिः॑।वि॒श्वऽवा॑रः।यः।अस्ति॑।कामः॑।रा॒यः।सु॒ऽवीर्य॑स्य।तम्।दा॒त्।पर्ष॑त्।नः॒।अति॑।स॒श्चतः॑।अरि॑ष्टान्॥  
तम्।आ।नः॒।अ॒र्कम्।अ॒मृता॑य।जुष्ट॑म्।इ॒मे।धा॒सुः॒।अ॒मृता॑सः।पु॒रा॒ऽजाः।शुचि॑ऽक्रन्दम्।य॒ज॒तम्।प॒स्त्या॑नाम्।बृह॒स्पति॑म्।अ॒न॒र्वाण॑म्।हु॒वे॒म॒॥  
तम्।श॒ग्मासः॑।अ॒रु॒षासः॑।अश्वाः॑।बृह॒स्पति॑म्।स॒ह॒ऽवाहः॑।व॒ह॒न्ति॒।सहः॑।चि॒त्।यस्य॑।नील॑ऽवत्।स॒धऽस्थ॑म्।नभः॑।न।रू॒पम्।अ॒रु॒षम्।वसा॑नाः॥  
सः।हि।शुचिः॑।श॒तऽप॑त्रः।सः।शु॒न्ध्युः।हिर॑ण्यऽवाशीः।इ॒षि॒रः।स्वः॒ऽसाः।बृह॒स्पतिः॑।सः।सु॒ऽआ॒वे॒शः।ऋ॒ष्वः।पु॒रु।सखि॑ऽभ्यः।आ॒ऽसु॒तिम्।करि॑ष्ठः॥  
दे॒वी।दे॒वस्य॑।रोद॑सी॒ इति॑।जनि॑त्री॒ इति॑।बृह॒स्पति॑म्।वावृधतुर् महि॒त्वा।द॒क्षाय्या॑य दक्षता सखाय॒ह्क् कर॒द् ब्रह्म॑णे सु॒तरा॑ सुगा॒धा॥  
इ॒यम्।वा॒म्।ब्र॒ह्म॒णः॒।प॒ते॒।सु॒ऽवृ॒क्तिः।ब्रह्म॑।इन्द्रा॑य।व॒ज्रिणे॑।अ॒का॒रि॒।अ॒वि॒ष्टम्।धियः॑।जि॒गृ॒तम्।पुर॑म्ऽधीः।ज॒ज॒स्तम्।अ॒र्यः।व॒नुषा॑म्।अरा॑तीः॥  
बृह॑स्पते।यु॒वम्।इन्द्रः॑।च॒।वस्वः॑।दि॒व्यस्य॑।ई॒शा॒थे॒ इति॑।उ॒त।पार्थि॑वस्य।ध॒त्तम्।र॒यिम्।स्तु॒व॒ते।की॒रये॑।चि॒त्।यू॒यम्।पा॒त॒।स्व॒स्तिऽभिः॑।सदा॑।नः॒॥  
