

  
प्र।ब्र॒ह्माणः॑।अङ्गि॑रसः।न॒क्ष॒न्त॒।प्र।क्र॒न्द॒नुः।न॒भ॒न्य॑स्य।वे॒तु॒।प्र।धे॒नवः॑।उ॒द॒ऽप्रुतः॑।न॒व॒न्त॒।यु॒ज्याता॑म्।अद्री॒ इति॑।अ॒ध्व॒रस्य॑।पेशः॑॥  
सु॒ऽगः।ते॒।अ॒ग्ने॒।सन॑ऽवित्तः।अध्वा॑।यु॒क्ष्व।सु॒ते।ह॒रितः॑।रो॒हितः॑।च॒।ये।वा॒।सद्म॑न्।अ॒रु॒षाः।वी॒र॒ऽवाहः॑।हु॒वे।दे॒वाना॑म्।जनि॑मानि।स॒त्तः॥  
सम्।ऊँ॒ इति॑।वः॒।य॒ज्ञम्।म॒ह॒य॒न्।नमः॑ऽभिः।प्र।होता॑।म॒न्द्रः।रि॒रि॒चे॒।उ॒पा॒के।यज॑स्व।सु।पु॒रु॒ऽअ॒नी॒क॒।दे॒वान्।आ।य॒ज्ञिया॑म्।अ॒रऽम॑तिम्।व॒वृ॒त्याः॒॥  
य॒दा।वी॒रस्य॑।रे॒वतः॑।दु॒रो॒णे।स्यो॒न॒ऽशीः।अति॑थिः।आ॒ऽचिके॑तत्।सुऽप्री॑तः।अ॒ग्निः।सुऽधि॑तः।दमे॑।आ।सः।वि॒शे।दा॒ति॒।वार्य॑म्।इय॑त्यै॥  
इ॒मम्।नः॒।अ॒ग्ने॒।अ॒ध्व॒रम्।जु॒ष॒स्व॒।म॒रुत्ऽसु॑।इन्द्रे॑।य॒शस॑म्।कृ॒धि॒।नः॒।आ।नक्ता॑।ब॒र्हिः।स॒द॒ता॒म्।उ॒षसा॑।उ॒शन्ता॑।मि॒त्रावरु॑णा।य॒ज॒।इ॒ह॥  
ए॒व।अ॒ग्निम्।स॒ह॒स्य॑म्।वसि॑ष्ठः।रा॒यःऽका॑मः।वि॒श्वऽप्स्न्य॑स्य।स्तौ॒त्।इष॑म्।र॒यिम्।प॒प्र॒थ॒त्।वाज॑म्।अ॒स्मे इति॑।यू॒यम्।पा॒त॒।स्व॒स्तिऽभिः॑।सदा॑।नः॒॥  
