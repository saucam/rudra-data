

  
स॒व्ँम्व॒त्स॒रम्।श॒श॒या॒नाः।ब्रा॒ह्म॒णाः।व्र॒त॒ऽचा॒रिणः॑।वाच॑म्।प॒र्जन्य॑ऽजिन्विताम्।प्र।म॒ण्डूकाः॑।अ॒वा॒दि॒षुः॥  
दि॒व्याः।आपः॑।अ॒भि।यत्।ए॒न॒म्।आय॑न्।दृति॑म्।न।शुष्क॑म्।स॒र॒सी इति॑।शया॑नम्।गवा॑म्।अह॑।न।मा॒युः।व॒त्सिनी॑नाम्।म॒ण्डूका॑नाम्।व॒ग्नुः।अत्र॑।सम्।ए॒ति॒॥  
यत्।ई॒म्।ए॒ना॒न्।उ॒श॒तः।अ॒भि।अव॑र्षीत्।तृ॒ष्याऽव॑तः।प्रा॒वृषि॑।आऽग॑तायाम्।अ॒ख्ख॒ली॒कृत्य॑।पि॒तर॑म्।न।पु॒त्रः।अ॒न्यः।अ॒न्यम्।उप॑।वद॑न्तम्।ए॒ति॒॥  
अ॒न्यः।अ॒न्यम्।अनु॑।गृ॒भ्णा॒ति॒।ए॒नोः॒।अ॒पाम्।प्र॒ऽस॒र्गे।यत्।अम॑न्दिषाताम्।म॒ण्डूकः॑।यत्।अ॒भिऽवृ॑ष्टः।कनि॑स्कन्।पृश्निः॑।स॒म्ऽपृ॒ङ्क्ते।हरि॑तेन।वाच॑म्॥  
यत्।ए॒षा॒म्।अ॒न्यः।अ॒न्यस्य॑।वाच॑म्।शा॒क्तस्य॑ऽइव।वद॑ति।शिक्ष॑माणः।सर्व॑म्।तत्।ए॒षा॒म्।स॒मृधा॑ऽइव।पर्व॑।यत्।सु॒ऽवाचः॑।वद॑थन।अधि॑।अ॒प्ऽसु॥  
गोऽमा॑युः।एकः॑।अ॒जऽमा॑युः।एकः॑।पृश्निः॑।एकः॑।हरि॑तः।एकः॑।ए॒षा॒म्।स॒मा॒नम्।नाम॑।बिभ्र॑तः।विऽरू॑पाः।पु॒रु॒ऽत्र।वाच॑म्।पि॒पि॒शुः॒।वद॑न्तः॥  
ब्रा॒ह्म॒णासः॑।अ॒ति॒ऽरा॒त्रे।न।सोमे॑।सरः॑।न।पू॒र्णम्।अ॒भितः॑।वद॑न्तः।स॒व्ँम्व॒त्स॒रस्य॑।तत्।अह॒रिति॑।परि॑।स्थ॒।यत्।म॒ण्डू॒काः॒।प्रा॒वृ॒षीण॑म्।ब॒भूव॑॥  
ब्रा॒ह्म॒णासः॑।सो॒मिनः॑।वाच॑म्।अ॒क्र॒त॒।ब्रह्म॑।कृ॒ण्वन्तः॑।प॒रि॒व॒त्स॒रीण॑म्।अ॒ध्व॒र्यवः॑।घ॒र्मिणः॑।सि॒स्वि॒दा॒नाः।आ॒विः।भ॒व॒न्ति॒।गुह्याः॑।न।के।चि॒त्॥  
दे॒वऽहि॑तिम्।जु॒गु॒पुः॒।द्वा॒द॒शस्य॑।ऋ॒तुम्।नरः॑।न।प्र।मि॒न॒न्ति॒।ए॒ते।स॒व्ँम्व॒त्स॒रे।प्रा॒वृषि॑।आऽग॑तायाम्।त॒प्ताः।घ॒र्माः।अ॒श्नु॒व॒ते॒।वि॒ऽस॒र्गम्॥  
गोऽमा॑युः।अ॒दा॒त्।अ॒जऽमा॑युः।अ॒दा॒त्।पृश्निः॑।अ॒दा॒त्।हरि॑तः।नः॒।वसू॑नि।गवा॑म्।म॒ण्डूकाः॑।दद॑तः।श॒तानि॑।स॒ह॒स्र॒ऽसा॒वे।प्र।ति॒र॒न्ते॒।आयुः॑॥  
