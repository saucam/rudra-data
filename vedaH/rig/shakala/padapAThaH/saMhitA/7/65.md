

  
प्रति॑।वा॒म्।सूरे॑।उत्ऽइ॑ते।सु॒ऽउ॒क्तैः।मि॒त्रम्।हु॒वे॒।वरु॑णम्।पू॒तऽद॑क्षम्।ययोः॑।अ॒सु॒र्य॑म्।अक्षि॑तम्।ज्येष्ठ॑म्।विश्व॑स्य।याम॑न्।आ॒ऽचिता॑।जि॒ग॒त्नु॥  
ता।हि।दे॒वाना॑म्।असु॑रा।तौ।अ॒र्या।ता।नः॒।क्षि॒तीः।क॒र॒त॒म्।ऊ॒र्जय॑न्तीः।अ॒श्याम॑।मि॒त्रा॒व॒रु॒णा॒।व॒यम्।वा॒म्।द्यावा॑।च॒।यत्र॑।पी॒पय॑न्।अहा॑।च॒॥  
ता।भूरि॑ऽपाशौ।अनृ॑तस्य।सेतू॒ इति॑।दु॒र॒त्येतू॒ इति॑ दुः॒ऽअ॒त्येतू॑।रि॒पवे॑।मर्त्या॑य।ऋ॒तस्य॑।मि॒त्रा॒व॒रु॒णा॒।प॒था।वा॒म्।अ॒पः।न।ना॒वा।दुः॒ऽइ॒ता।त॒रे॒म॒॥  
आ।नः॒।मि॒त्रा॒व॒रु॒णा॒।ह॒व्यऽजु॑ष्टिम्।घृ॒तैः।गव्यू॑तिम्।उ॒क्ष॒त॒म्।इळा॑भिः।प्रति॑।वा॒म्।अत्र॑।वर॑म्।आ।जना॑य।पृ॒णी॒तम्।उ॒द्नः।दि॒व्यस्य॑।चारोः॑॥  
ए॒षः।स्तोमः॑।व॒रु॒ण॒।मि॒त्र॒।तुभ्य॑म्।सोमः॑।शु॒क्रः।न।वा॒यवे॑।अ॒या॒मि॒।अ॒वि॒ष्टम्।धियः॑।जि॒गृ॒तम्।पुर॑म्ऽधीः।यू॒यम्।पा॒त॒।स्व॒स्तिऽभिः॑।सदा॑।नः॒॥  
