

  
रद॑त्।प॒थः।वरु॑णः।सूर्या॑य।प्र।अर्णां॑सि।स॒मु॒द्रिया॑।न॒दीना॑म्।सर्गः॑।न।सृ॒ष्टः।अर्व॑तीः।ऋ॒त॒ऽयन्।च॒कार॑।म॒हीः।अ॒वनीः॑।अह॑ऽभ्यः॥  
आ॒त्मा।ते॒।वातः॑।रजः॑।आ।न॒वी॒नो॒त्।प॒शुः।न।भूर्णिः॑।यव॑से।स॒स॒ऽवान्।अ॒न्तः।म॒ही इति॑।बृ॒ह॒ती इति॑।रोद॑सी॒ इति॑।इ॒मे इति॑।विश्वा॑।ते॒।धाम॑।व॒रु॒ण॒।प्रि॒याणि॑॥  
परि॑।स्पशः॑।वरु॑णस्य।स्मत्ऽइ॑ष्टाः।उ॒भे इति॑।प॒श्य॒न्ति॒।रोद॑सी॒ इति॑।सु॒मेके॒ इति॑ सु॒ऽमेके॑।ऋ॒तऽवा॑नः।क॒वयः॑।य॒ज्ञऽधी॑राः।प्रऽचे॑तसः।ये।इ॒षय॑न्त।मन्म॑॥  
उ॒वाच॑।मे॒।वरु॑णः।मेधि॑राय।त्रिः।स॒प्त।नाम॑।अघ्न्या॑।बि॒भ॒र्ति॒।वि॒द्वान्।प॒दस्य॑।गुह्या॑।न।वो॒च॒त्।यु॒गाय॑।विप्रः॑।उप॑राय।शिक्ष॑न्॥  
ति॒स्रः।द्यावः॑।निऽहि॑ताः।अ॒न्तः।अ॒स्मि॒न्।ति॒स्रः।भूमिः॑।उप॑राः।षट्ऽवि॑धानाः।गृत्सः॑।राजा॑।वरु॑णः।च॒क्रे॒।ए॒तम्।दि॒वि।प्र॒ऽई॒ङ्खम्।हि॒र॒ण्यय॑म्।शु॒भे।कम्॥  
अव॑।सिन्धु॑म्।वरु॑णः।द्यौःऽइ॑व।स्था॒त्।द्र॒प्सः।न।श्वे॒तः।मृ॒गः।तुवि॑ष्मान्।ग॒म्भी॒रऽसं॑सः।रज॑सः।वि॒ऽमानः॑।सु॒पा॒रऽक्ष॑त्रः।स॒तः।अ॒स्य।राजा॑॥  
यः।मृ॒ळया॑ति।च॒कुषे॑।चि॒त्।आगः॑।व॒यम्।स्या॒म॒।वरु॑णे।अना॑गाः।अनु॑।व्र॒तानि॑।अदि॑तेः।ऋ॒धन्तः॑।यू॒यम्।पा॒त॒।स्व॒स्तिऽभिः॑।सदा॑।नः॒॥  
