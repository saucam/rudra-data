

  
अग्ने॑।भव॑।सु॒ऽस॒मिधा॑।सम्ऽइ॑द्धः।उ॒त।ब॒र्हिः।उ॒र्वि॒या।वि।स्तृ॒णी॒ता॒म्॥  
उ॒त।द्वारः॑।उ॒श॒तीः।वि।श्र॒य॒न्ता॒म्।उ॒त।दे॒वान्।उ॒श॒तः।आ।व॒ह॒।इ॒ह॥  
अग्ने॑।वी॒हि।ह॒विषा॑।यक्षि॑।दे॒वान्।सु॒ऽअ॒ध्व॒रा।कृ॒णु॒हि॒।जा॒त॒ऽवे॒दः॒॥  
सु॒ऽअ॒ध्व॒रा।क॒र॒ति॒।जा॒तऽवे॑दाः।यक्ष॑त्।दे॒वान्।अ॒मृता॑न्।पि॒प्रय॑त्।च॒॥  
वंस्व॑।विश्वा॑।वार्या॑णि।प्र॒चे॒त॒ इति॑ प्रऽचेतः।स॒त्याः।भ॒व॒न्तु॒।आ॒ऽशिषः॑।नः॒।अ॒द्य॥  
त्वाम्।ऊँ॒ इति॑।ते।द॒धि॒रे॒।ह॒व्य॒ऽवाह॑म्।दे॒वासः॑।अ॒ग्ने॒।ऊ॒र्जः।आ।नपा॑तम्॥  
ते।ते॒।दे॒वाय॑।दाश॑तः।स्या॒म॒।म॒हः।नः॒।रत्ना॑।वि।द॒धः॒।इ॒या॒नः॥  
