

  
उ॒षः।न।जा॒रः।पृ॒थु।पाजः॑।अ॒श्रे॒त्।दवि॑द्युतत्।दीद्य॑त्।शोशु॑चानः।वृषा॑।हरिः॑।शुचिः॑।आ।भा॒ति॒।भा॒सा।धियः॑।हि॒न्वा॒नः।उ॒श॒तीः।अ॒जी॒ग॒रिति॑॥  
स्वः॑।न।वस्तोः॑।उ॒षसा॑म्।अ॒रो॒चि॒।य॒ज्ञम्।त॒न्वा॒नाः।उ॒शिजः॑।न।मन्म॑।अ॒ग्निः।जन्मा॑नि।दे॒वः।आ।वि।वि॒द्वान्।द्र॒वत्।दू॒तः।दे॒व॒ऽयावा॑।वनि॑ष्ठः॥  
अच्छ॑।गिरः॑।म॒तयः॑।दे॒व॒ऽयन्तीः॑।अ॒ग्निम्।य॒न्ति॒।द्रवि॑णम्।भिक्ष॑माणाः।सु॒ऽस॒न्दृश॑म्।सु॒ऽप्रती॑कम्।सु॒ऽअञ्च॑म्।ह॒व्य॒ऽवाह॑म्।अ॒र॒तिम्।मानु॑षाणाम्॥  
इन्द्र॑म्।नः॒।अ॒ग्ने॒।वसु॑ऽभिः।स॒ऽजोषाः॑।रु॒द्रम्।रु॒द्रेभिः।आ।व॒ह॒।बृ॒हन्त॑म्।आ॒दि॒त्येभिः॑।अदि॑तिम्।वि॒श्वऽज॑न्याम्।बृह॒स्पति॑म्।ऋक्व॑ऽभिः।वि॒श्वऽवा॑रम्॥  
म॒न्द्रम्।होता॑रम्।उ॒शिजः॑।यवि॑ष्ठम्।अ॒ग्निम्।विशः॑।ई॒ळ॒ते॒।अ॒ध्व॒रेषु॑।सः।हि।क्षपा॑ऽवान्।अभ॑वत्।र॒यी॒णाम्।अत॑न्द्रः।दू॒तः।य॒जथा॑य।दे॒वान्॥  
