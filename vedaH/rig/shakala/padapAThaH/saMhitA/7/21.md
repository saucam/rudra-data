

  
असा॑वि।दे॒वम्।गोऽऋ॑जीकम्।अन्धः॑।नि।अ॒स्मि॒न्।इन्द्रः॑।ज॒नुषा॑।ई॒म्।उ॒वो॒च॒।बोधा॑मसि।त्वा॒।ह॒रि॒ऽअ॒श्व॒।य॒ज्ञैः।बोध॑।नः॒।स्तोम॑म्।अन्ध॑सः।मदे॑षु॥  
प्र।य॒न्ति॒।य॒ज्ञम्।वि॒पय॑न्ति।ब॒र्हिः।सो॒म॒ऽमादः॑।वि॒दथे॑।दु॒ध्रऽवा॑चः।नि।ऊँ॒ इति॑।भ्रि॒य॒न्ते॒।य॒शसः॑।गृ॒भात्।आ।दू॒रेऽउ॑पब्दः।वृष॑णः।नृ॒ऽसाचः॑॥  
त्वम्।इ॒न्द्र॒।स्रवि॑त॒वै।अ॒पः।क॒रिति॑ कः।परि॑ऽस्थिताः।अहि॑ना।शू॒र॒।पू॒र्वीः।त्वत्।वा॒व॒क्रे॒।र॒थ्यः॑।न।धेनाः॑।रेज॑न्ते।विश्वा॑।कृ॒त्रिमा॑णि।भी॒षा॥  
भी॒मः।वि॒वे॒ष॒।आयु॑धेभिः।ए॒षा॒म्।अपां॑सि।विश्वा॑।नर्या॑णि।वि॒द्वान्।इन्द्रः॑।पुरः॑।जर्हृ॑षाणः।वि।दू॒धो॒त्।वि।वज्र॑ऽहस्तः।म॒हि॒ना।ज॒घा॒न॒॥  
न।या॒तवः॑।इ॒न्द्र॒।जू॒जु॒वुः॒।नः॒।न।वन्द॑ना।श॒वि॒ष्ठ॒।वे॒द्याभिः॑।सः।श॒र्ध॒त्।अ॒र्यः।विषु॑णस्य।ज॒न्तोः।मा।शि॒श्नऽदे॑वाः।अपि॑।गुः॒।ऋ॒तम्।नः॒॥  
अ॒भि।क्रत्वा॑।इ॒न्द्र॒।भूः॒।अध॑।ज्मन्।न।ते॒।वि॒व्य॒क्।म॒हि॒मान॑म्।रजां॑सि।स्वेन॑।हि।वृ॒त्रम्।शव॑सा।ज॒घन्थ॑।न।शत्रुः॑।अन्त॑म्।वि॒वि॒द॒त्।यु॒धा।ते॒॥  
दे॒वाः।चि॒त्।ते॒।अ॒सु॒र्या॑य।पूर्वे॑।अनु॑।क्ष॒त्राय॑।म॒मि॒रे॒।सहां॑सि।इन्द्रः॑।म॒घानि॑।द॒य॒ते॒।वि॒ऽसह्य॑।इन्द्र॑म्।वाज॑स्य।जो॒हु॒व॒न्त॒।सा॒तौ॥  
की॒रिः।चि॒त्।हि।त्वाम्।अव॑से।जु॒हाव॑।ईशा॑नम्।इ॒न्द्र॒।सौभ॑गस्य।भूरेः॑।अवः॑।ब॒भू॒थ॒।श॒त॒म्ऽऊ॒ते॒।अ॒स्मे इति॑।अ॒भि॒ऽक्ष॒त्तुः।त्वाऽव॑तः।व॒रू॒ता॥  
सखा॑यः।ते॒।इ॒न्द्र॒।वि॒श्वह॑।स्या॒म॒।न॒मः॒ऽवृ॒धासः॑।म॒हि॒ना।त॒रु॒त्र॒।व॒न्वन्तु॑।स्म॒।ते॒।अव॑सा।स॒मी॒के।अ॒भिऽइ॑तिम्।अ॒र्यः।व॒नुषा॑म्।शवां॑सि॥  
सः।नः॒।इ॒न्द्र॒।त्वऽय॑तायै।इ॒षे।धाः॒।त्मना॑।च॒।ये।म॒घऽवा॑नः।जु॒नन्ति॑।वस्वी॑।सु।ते॒।ज॒रि॒त्रे।अ॒स्तु।श॒क्तिः।यू॒यम्।पा॒त॒।स्व॒स्तिऽभिः॑।सदा॑।नः॒॥  
