

  
प्र।स॒म्ऽराजः॑।असु॑रस्य।प्रऽश॑स्तिम्।पुं॒सः।कृ॒ष्टी॒नाम्।अ॒नु॒ऽमाद्य॑स्य।इन्द्र॑स्यऽइव।प्र।त॒वसः॑।कृ॒तानि॑।वन्दे॑।दा॒रुम्।वन्द॑मानः।वि॒व॒क्मि॒॥  
क॒विम्।के॒तुम्।धा॒सिम्।भा॒नुम्।अद्रेः॑।हि॒न्वन्ति॑।शम्।रा॒ज्यम्।रोद॑स्योः।पु॒र॒म्ऽद॒रस्य॑।गीः॒ऽभिः।आ।वि॒वा॒से॒।अ॒ग्नेः।व्र॒तानि॑।पू॒र्व्या।म॒हानि॑॥  
नि।अ॒क्र॒तून्।ग्र॒थिनः॑।मृ॒ध्रऽवा॑चः।प॒णीन्।अ॒श्र॒द्धान्।अ॒वृ॒धान्।अ॒य॒ज्ञान्।प्रऽप्र॑।तान्।दस्यू॑न्।अ॒ग्निः।वि॒वा॒य॒।पूर्वः॑।च॒का॒र॒।अप॑रान्।अय॑ज्यून्॥  
यः।अ॒पा॒चीने॑।तम॑सि।मद॑न्तीः।प्राचीः॑।च॒कार॑।नृऽत॑मः।शची॑भिः।तम्।ईशा॑नम्।वस्वः॑।अ॒ग्निम्।गृ॒णी॒षे॒।अना॑नतम्।द॒मय॑न्तम्।पृ॒त॒न्यून्॥  
यः।दे॒ह्यः॑।अन॑मयत्।व॒ध॒ऽस्नैः।यः।अ॒र्यऽप॑त्नीः।उ॒षसः॑।च॒कार॑।सः।नि॒ऽरुध्य॑।नहु॑षः।य॒ह्वः।अ॒ग्निः।विशः॑।च॒क्रे॒।ब॒लि॒ऽहृतः॑।सहः॑ऽभिः॥  
यस्य॑।श॒र्म॒न्।उप॑।विश्वे॑।जना॑सः।एवैः॑।त॒स्थुः।सु॒ऽम॒तिम्।भिक्ष॑माणाः।वै॒श्वा॒न॒रः।वर॑म्।आ।रोद॑स्योः।आ।अ॒ग्निः।स॒सा॒द॒।पि॒त्रोः।उ॒पऽस्थ॑म्॥  
आ।दे॒वः।द॒दे॒।बु॒ध्न्या॑।वसू॑नि।वै॒श्वा॒न॒रः।उत्ऽइ॑ता।सूर्य॑स्य।आ।स॒मु॒द्रात्।अव॑रात्।आ।पर॑स्मात्।आ।अ॒ग्निः।द॒दे॒।दि॒वः।आ।पृ॒थि॒व्याः॥  
