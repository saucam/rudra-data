

  
प्र।द्यावा॑।य॒ज्ञैः।पृ॒थि॒वी इति॑।नमः॑ऽभिः।स॒ऽबाधः॑।ई॒ळे॒।बृ॒ह॒ती इति॑।यज॑त्रे॒ इति॑।ते इति॑।चि॒त्।हि।पूर्वे॑।क॒वयः॑।गृ॒णन्तः॑।पु॒रः।म॒ही इति॑।द॒धि॒रे।दे॒वपु॑त्रे॒ इति॑ दे॒वऽपु॑त्रे॥  
प्र।पू॒र्व॒जे इति॑ पू॒र्व॒ऽजे।पि॒तरा॑।नव्य॑सीभिः।गीः॒ऽभिः।कृ॒णु॒ध्व॒म्।सद॑ने।ऋ॒तस्य॑।आ।नः॒।द्या॒वा॒पृ॒थि॒वी॒ इति॑।दैव्ये॑न।जने॑न।या॒त॒म्।महि॑।वा॒म्।वरू॑थम्॥  
उ॒तो इति॑।हि।वा॒म्।र॒त्न॒ऽधेया॑नि।सन्ति॑।पु॒रूणि॑।द्या॒वा॒पृ॒थि॒वी॒ इति॑।सु॒ऽदासे॑।अ॒स्मे इति॑।ध॒त्त॒म्।यत्।अस॑त्।अस्कृ॑धोयु।यू॒यम्।पा॒त॒।स्व॒स्तिऽभिः॑।सदा॑।नः॒॥  
