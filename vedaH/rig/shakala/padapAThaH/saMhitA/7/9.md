

  
अबो॑धि।जा॒रः।उ॒षसा॑म्।उ॒पऽस्था॑त्।होता॑।म॒न्द्रः।क॒विऽत॑मः।पा॒व॒कः।दधा॑ति।के॒तुम्।उ॒भय॑स्य।ज॒न्तोः।ह॒व्या।दे॒वेषु॑।द्रवि॑णम् सु॒कृत्ऽसु॑॥  
सः।सु॒ऽक्रतुः॑।यः।वि।दुरः॑।प॒णी॒नाम्।पु॒ना॒नः।अ॒र्कम्।पु॒रु॒ऽभोज॑सम्।नः॒।होता॑।म॒न्द्रः।वि॒शाम्।दमू॑नाः।ति॒रः।तमः॑।द॒दृ॒शे॒।रा॒म्याणा॑म्॥  
अमू॑रः।क॒विः।अदि॑तिः।वि॒वस्वा॑न्।सु॒ऽसं॒सत्।मि॒त्रः।अति॑थिः।शि॒वः।नः॒।चि॒त्रऽभा॑नुः।उ॒षसा॑म्।भा॒ति॒।अग्रे॑।अ॒पाम्।गर्भः॑।प्र॒ऽस्वः॑।आ।वि॒वे॒श॒॥  
ई॒ळेन्यः॑।वः॒।मनु॑षः।यु॒गेषु॑।स॒म॒न॒ऽगाः।अ॒शु॒च॒त्।जा॒तऽवे॑दाः।सु॒ऽस॒न्दृशा॑।भा॒नुना॑।यः।वि॒ऽभाति॑।प्रति॑।गावः॑।स॒म्ऽइ॒धा॒नम्।बु॒ध॒न्त॒॥  
अग्ने॑।या॒हि।दू॒त्य॑म्।मा।रि॒ष॒ण्यः॒।दे॒वाम्।अच्छ॑।ब्र॒ह्म॒ऽकृता॑।ग॒णेन॑।सर॑स्वतीम्।म॒रुतः॑।अ॒श्विना॑।अ॒पः।यक्षि॑।दे॒वान्।र॒त्न॒ऽधेया॑य।विश्वा॑न्॥  
त्वाम्।अ॒ग्ने॒।स॒म्ऽइ॒धा॒नः।वसि॑ष्ठः।जरू॑थम्।ह॒न्।यक्षि॑।रा॒ये।पुर॑म्ऽधिम्।पु॒रु॒ऽनी॒था।जा॒त॒ऽवे॒दः॒।ज॒र॒स्व॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
