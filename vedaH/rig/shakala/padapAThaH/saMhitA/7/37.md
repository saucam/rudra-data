

  
आ।वः॒।वाहि॑ष्ठः।व॒ह॒तु॒।स्त॒वध्यै॑।रथः॑।वा॒जाः॒।ऋ॒भु॒क्ष॒णः॒।अमृ॑क्तः।अ॒भि।त्रि॑ऽपृ॒ष्ठैः।सव॑नेषु।सोमैः॑।मदे॑।सु॒ऽशि॒प्राः॒।म॒हऽभिः॑।पृ॒ण॒ध्व॒म्॥  
यू॒यम्।ह॒।रत्न॑म्।म॒घव॑त्ऽसु।ध॒त्थ॒।स्वः॒ऽदृशः॑।ऋ॒भु॒क्ष॒णः॒।अमृ॑क्तम्।सम्।य॒ज्ञेषु॑।स्व॒धा॒ऽव॒न्तः॒।पि॒ब॒ध्व॒म्।वि।नः॒।राधां॑सि।म॒तिऽभिः॑।द॒य॒ध्व॒म्॥  
उ॒वोचि॑थ।हि।म॒घ॒ऽव॒न्।दे॒ष्णम्।म॒हः।अर्भ॑स्य।वसु॑नः।वि॒ऽभा॒गे।उ॒भा।ते॒।पू॒र्णा।वसु॑ना।गभ॑स्ती॒ इति॑।न।सू॒नृता॑।नि।य॒म॒ते॒।व॒स॒व्या॑॥  
त्वम्।इ॒न्द्र॒।स्वऽय॑शाः।ऋ॒भु॒क्षाः।वाजः॑।न।सा॒धुः।अस्त॑म्।ए॒षि॒।ऋक्वा॑।व॒यम्।नु।ते॒।दा॒श्वांसः॑।स्या॒म॒।ब्रह्म॑।कृ॒ण्वन्तः॑।ह॒रि॒ऽवः॒।वसि॑ष्ठाः॥  
सनि॑ता।अ॒सि॒।प्र॒ऽवतः॑।दा॒शुषे॑।चि॒त्।याभिः॑।विवे॑षः।ह॒रि॒ऽअ॒श्व॒।धी॒भिः।व॒व॒न्म।नु।ते॒।युज्या॑भिः।ऊ॒ती।क॒दा।नः॒।इ॒न्द्र॒।रा॒यः।आ।द॒श॒स्येः॒॥  
वा॒सय॑सिऽइव।वे॒धसः॑।त्वम्।नः॒।क॒दा।नः॒।इ॒न्द्र॒।वच॑सः।बु॒बो॒धः॒।अस्त॑म्।ता॒त्या।धि॒या।र॒यिम्।सु॒ऽवीर॑म्।पृ॒क्षः।नः॒।अर्वा॑।नि।उ॒ही॒त॒।वा॒जी॥  
अ॒भि।यम्।दे॒वी।निःऽऋ॑तिः।चि॒त्।ईशे॑।नक्ष॑न्ते।इन्द्र॑म्।श॒रदः॑।सु॒ऽपृक्षः॑।उप॑।त्रि॒ऽब॒न्धुः॒।ज॒रत्ऽअ॑ष्टिम्।ए॒ति॒।अस्व॑वेशम्।यम्।कृ॒णव॑न्त।मर्ताः॑॥  
आ।नः॒।राधां॑सि।स॒वि॒त॒रिति॑।स्त॒वध्यै॑।आ।रायः॑।य॒न्तु॒।पर्व॑तस्य।रा॒तौ।सदा॑।नः॒।दि॒व्यः।पा॒युः।सि॒स॒क्तु॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
