

  
उत्।ऊँ॒ इति॑।ए॒ति॒।सु॒ऽभगः॑।वि॒श्वऽच॑क्षाः।साधा॑रणः।सूर्यः॑।मानु॑षाणाम्।चक्षुः॑।मि॒त्रस्य॑।वरु॑णस्य।दे॒वः।चर्म॑ऽइव।यः।स॒म्ऽअवि॑व्यक्।तमां॑सि॥  
उत्।ऊँ॒ इति॑।ए॒ति॒।प्र॒ऽस॒वी॒ता।जना॑नाम्।म॒हान्।के॒तुः।अ॒र्ण॒वः।सूर्य॑स्य।स॒मा॒नम्।च॒क्रम्।प॒रि॒ऽआ॒विवृ॑त्सन्।यत्।ए॒त॒शः।वह॑ति।धू॒र्षु।यु॒क्तः॥  
वि॒ऽभ्राज॑मानः।उ॒षसा॑म्।उ॒पऽस्था॑त्।रे॒भैः।उत्।ए॒ति॒।अ॒नु॒ऽम॒द्यमा॑नः।ए॒षः।मे॒।दे॒वः।स॒वि॒ता।च॒च्छ॒न्द॒।यः।स॒मा॒नम्।न।प्र॒ऽमि॒नाति॑।धाम॑॥  
दि॒वः।रु॒क्मः।उ॒रु॒ऽचक्षाः॑।उत्।ए॒ति॒।दू॒रेऽअ॑र्थः।त॒रणिः॑।भ्राज॑मानः।नू॒नम्।जनाः॑।सूर्ये॑ण।प्रऽसू॑ताः।अय॑न्।अर्था॑नि।कृ॒णव॑न्।अपां॑सि॥  
यत्र॑।च॒क्रुः।अ॒मृताः॑।गा॒तुम्।अ॒स्मै॒।श्ये॒नः।न।दीय॑न्।अनु॑।ए॒ति॒।पाथः॑।प्रति॑।वा॒म्।सूरे॑।उत्ऽइ॑ते।वि॒धे॒म॒।नमः॑ऽभिः।मि॒त्रा॒व॒रु॒णा॒।उ॒त।ह॒व्यैः॥  
नु।मि॒त्रः।वरु॑णः।अ॒र्य॒मा।नः॒।त्मने॑।तो॒काय॑।वरि॑वः।द॒ध॒न्तु॒।सु॒ऽगा।नः॒।विश्वा॑।सु॒ऽपथा॑नि।स॒न्तु॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
