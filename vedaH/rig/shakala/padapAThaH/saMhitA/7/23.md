

  
उत्।ऊँ॒ इति॑।ब्रह्मा॑णि।ऐ॒र॒त॒।श्र॒व॒स्या।इन्द्र॑म्।स॒ऽम॒र्ये।म॒ह॒य॒।व॒सि॒ष्ठ॒।आ।यः।विश्वा॑नि।शव॑सा।त॒तान॑।उ॒प॒ऽश्रो॒ता।मे॒।ईव॑तः।वचां॑सि॥  
अया॑मि।घोषः॑।इ॒न्द्र॒।दे॒वऽजा॑मिः।इ॒र॒ज्यन्त॑।यत्।शु॒रुधः॑।विऽवा॑चि।न॒हि।स्वम्।आयुः॑।चि॒कि॒ते।जने॑षु।तानि॑।इत्।अंहां॑सि।अति॑।प॒र्षि॒।अ॒स्मान्॥  
यु॒जे।रथ॑म्।गो॒ऽएष॑णम्।हरि॑ऽभ्याम्।उप॑।ब्रह्मा॑णि।जु॒जु॒षा॒णम्।अ॒स्थुः॒।वि।बा॒धि॒ष्ट॒।स्यः।रोद॑सी॒ इति॑।म॒हि॒ऽत्वा।इन्द्रः॑।वृ॒त्राणि॑।अ॒प्र॒ति।ज॒घ॒न्वान्॥  
आपः॑।चि॒त्।पि॒प्युः॒।स्त॒र्यः॑।न।गावः॑।नक्ष॑न्।ऋ॒तम्।ज॒रि॒तारः॑।ते॒।इ॒न्द्र॒।या॒हि।वा॒युः।न।नि॒ऽयुतः॑।नः॒।अच्छ॑।त्वम्।हि।धी॒ऽभिः।दय॑से।वि।वाजा॑न्॥  
ते।त्वा॒।मदाः॑।इ॒न्द्र॒।मा॒द॒य॒न्तु॒।शु॒ष्मिण॑म्।तु॒वि॒ऽराध॑सम्।ज॒रि॒त्रे।एकः॑।दे॒व॒ऽत्रा।दय॑से।हि।मर्ता॑न्।अ॒स्मिन्।शू॒र॒।सव॑ने।मा॒द॒य॒स्व॒॥  
ए॒व।इत्।इन्द्र॑म्।वृष॑णम्।वज्र॑ऽबाहुम्।वसि॑ष्ठासः।अ॒भि।अ॒र्च॒न्ति॒।अ॒र्कैः।सः।नः॒।स्तु॒तः।वी॒रऽव॑त्।धातु॑।गोऽम॑त्।यू॒यम्।पा॒त॒।स्व॒स्तिऽभिः॑।सदा॑।नः॒॥  
