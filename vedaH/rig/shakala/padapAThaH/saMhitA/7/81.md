

  
प्रति॑।ऊँ॒ इति॑।अ॒द॒र्शि॒।आ॒ऽय॒ती।उ॒च्छन्ती॑।दु॒हि॒ता।दि॒वः।अपो॒ इति॑।महि॑।व्य॒य॒ति॒।चक्ष॑से।तमः॑।ज्योतिः॑।कृ॒णो॒ति॒।सू॒नरी॑॥  
उत्।उ॒स्रियाः॑।सृ॒ज॒ते॒।सूर्यः॑।सचा॑।उ॒त्ऽयत्।नक्ष॑त्रम्।अ॒र्चि॒ऽवत्।तव॑।इत्।उ॒षः॒।वि॒ऽउषि॑।सूर्य॑स्य।च॒।सम्।भ॒क्तेन॑।ग॒मे॒म॒हि॒॥  
प्रति॑।त्वा॒।दु॒हि॒तः॒।दि॒वः॒।उषः॑।जी॒राः।अ॒भु॒त्स्म॒हि॒।या।वह॑सि।पु॒रु।स्पा॒र्हम्।व॒न॒न्ऽव॒ति॒।रत्न॑म्।न।दा॒शुषे॑।मयः॑॥  
उ॒च्छन्ती॑।या।कृ॒णोषि॑।मं॒हना॑।म॒हि॒।प्र॒ऽख्यै।दे॒वि॒।स्वः॑।दृ॒शे।तस्याः॑।ते॒।र॒त्न॒ऽभाजः॑।ई॒म॒हे॒।व॒यम्।स्याम॑।मा॒तुः।न।सू॒नवः॑॥  
तत्।चि॒त्रम्।राधः॑।आ।भ॒र॒।उषः॑।यत्।दी॒र्घ॒श्रुत्ऽत॑मम्।यत्।ते॒।दि॒वः॒।दु॒हि॒तः॒।म॒र्त॒ऽभोज॑नम्।तत्।रा॒स्व॒।भु॒नजा॑महै॥  
श्रवः॑।सू॒रिऽभ्यः॑।अ॒मृत॑म्।व॒सु॒ऽत्व॒नम्।वाजा॑न्।अ॒स्मभ्य॑म्।गोऽम॑तः।चो॒द॒यि॒त्री।म॒घोनः॑।सू॒नृता॑ऽवती।उ॒षाः।उ॒च्छ॒त्।अप॑।स्रिधः॑॥  
