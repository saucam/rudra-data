

  
दि॒वि।क्षय॑न्ता।रज॑सः।पृ॒थि॒व्याम्।प्र।वा॒म्।घृ॒तस्य॑।निः॒ऽनिजः॑।द॒दी॒र॒न्।ह॒व्यम्।नः॒।मि॒त्रः।अ॒र्य॒मा।सुऽजा॑तः।राजा॑।सु॒ऽक्ष॒त्रः।वरु॑णः।जु॒ष॒न्त॒॥  
आ।रा॒जा॒ना॒।म॒हः॒।ऋ॒त॒स्य॒।गो॒पा॒।सिन्धु॑पती॒ इति॒ सिन्धु॑ऽपती।क्ष॒त्रि॒या॒।या॒त॒म्।अ॒र्वाक्।इळा॑म्।नः॒।मि॒त्रा॒व॒रु॒णा॒।उ॒त।वृ॒ष्टिम्।अव॑।दि॒वः।इ॒न्व॒त॒म्।जी॒रद॒ा॒नू॒ इति॑ जीरऽदानू॥  
मि॒त्रः।तत्।नः॒।वरु॑णः।दे॒वः।अ॒र्यः।प्र।साधि॑ष्ठेभिः।प॒थिऽभिः॑।न॒य॒न्तु॒।ब्रव॑त्।यथा॑।नः॒।आत्।अ॒रिः।सु॒ऽदासे॑।इ॒षा।म॒दे॒म॒।स॒ह।दे॒वऽगो॑पाः॥  
यः।वा॒म्।गर्त॑म्।मन॑सा।तक्ष॑त्।ए॒तम्।ऊ॒र्ध्वाम्।धी॒तिम्।कृ॒णव॑त्।धा॒रय॑त्।च॒।उ॒क्षेथा॑म्।मि॒त्रा॒व॒रु॒णा॒।घृ॒तेन॑।ता।रा॒जा॒ना॒।सु॒ऽक्षि॒तीः।त॒र्प॒ये॒था॒म्॥  
ए॒षः।स्तोमः॑।व॒रु॒ण॒।मि॒त्र॒।तुभ्य॑म्।सोमः॑।शु॒क्रः।न।वा॒यवे॑।अ॒या॒मि॒।अ॒वि॒ष्टम्।धियः॑।जि॒गृ॒तम्।पुर॑म्ऽधीः।यू॒यम्।पा॒त॒।स्व॒स्तिऽभिः॑।सदा॑।नः॒॥  
