

  
उत्।वा॒म्।चक्षुः॑।व॒रु॒णा॒।सु॒ऽप्रती॑कम्।दे॒वयोः॑।ए॒ति॒।सूर्यः॑।त॒त॒न्वान्।अ॒भि।यः।विश्वा॑।भुव॑नानि।च॒ष्टे॒।सः।म॒न्युम्।मर्त्ये॑षु।आ।चि॒के॒त॒॥  
प्र।वा॒म्।सः।मि॒त्रा॒व॒रु॒णौ॒।ऋ॒तऽवा॑।विप्रः॑।मन्मा॑नि।दी॒र्घ॒ऽश्रुत्।इ॒य॒र्ति॒।यस्य॑।ब्रह्मा॑णि।सु॒क्र॒तू॒ इति॑ सुऽक्रतू।अवा॑थः।आ।यत्।क्रत्वा॑।न।श॒रदः॑।पृ॒णैथे॑॥  
प्र।उ॒रोः।मि॒त्रा॒व॒रु॒णा॒।पृ॒थि॒व्याः।प्र।दि॒वः।ऋ॒ष्वात्।बृ॒ह॒तः।सु॒दा॒नू॒ इति॑ सुऽदानू।स्पशः॑।द॒धा॒थे॒ इति॑।ओष॑धीषु।वि॒क्षु।ऋध॑क्।य॒तः।अनि॑ऽमिषम्।रक्ष॑माणा॥  
शंसा॑।मि॒त्रस्य॑।वरु॑णस्य।धाम॑।शुष्मः॑।रोद॑सी॒ इति॑।ब॒द्ब॒धे॒।म॒हि॒ऽत्वा।अय॑न्।मासाः॑।अय॑ज्वनाम्।अ॒वीराः॑।प्र।य॒ज्ञऽम॑न्मा।वृ॒जन॑म्।ति॒रा॒ते॒॥  
अमू॑रा।विश्वा॑।वृ॒ष॒णौ॒।इ॒माः।वा॒म्।न।यासु॑।चि॒त्रम्।ददृ॑शे।न।य॒क्षम्।दुहः॑।स॒च॒न्ते॒।अनृ॑ता।जना॑नाम्।न।वा॒म्।नि॒ण्यानि॑।अ॒चिते॑।अ॒भू॒व॒न्॥  
सम्।ऊँ॒ इति॑।वा॒म्।य॒ज्ञम्।म॒ह॒य॒म्।नमः॑ऽभिः।हु॒वे।वा॒म्।मि॒त्रा॒व॒रु॒णा॒।स॒ऽबाधः॑।प्र।वा॒म्।मन्मा॑नि।ऋ॒चसे॑।नवा॑नि।कृ॒तानि॑।ब्रह्म॑।जु॒जु॒ष॒न्।इ॒मानि॑॥  
इ॒यम्।दे॒व॒।पु॒रःऽहि॑तिः।यु॒वऽभ्या॑म्।य॒ज्ञेषु॑।मि॒त्रा॒व॒रु॒णौ॒।अ॒का॒रि॒।विश्वा॑नि।दुः॒ऽगा।पि॒पृ॒त॒म्।ति॒रः।नः॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
