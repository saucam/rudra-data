

  
प्र।वः॒।दे॒वम्।चि॒त्।स॒ह॒सा॒नम्।अ॒ग्निम्।अश्व॑म्।न।वा॒जिन॑म्।हि॒षे॒।नमः॑ऽभिः।भव॑।नः॒।दू॒तः।अ॒ध्व॒रस्य॑।वि॒द्वान्।त्मना॑।दे॒वेषु॑।वि॒वि॒दे॒।मि॒तऽदुः॑॥  
आ।या॒हि॒।अ॒ग्ने॒।प॒थ्याः॑।अनु॑।स्वाः।म॒न्द्रः।दे॒वाना॑म्।स॒ख्यम्।जु॒षा॒णः।आ।सानु॑।शुष्मैः॑।न॒दय॑न्।पृ॒थि॒व्याः।जम्भे॑भिः।विश्व॑म्।उ॒शध॑क्।वना॑नि॥  
प्रा॒चीनः॑।य॒ज्ञः।सुऽधि॑तम्।हि।ब॒र्हिः।प्री॒णी॒ते।अ॒ग्निः।ई॒ळि॒तः।न।होता॑।आ।मा॒तरा॑।वि॒श्ववा॑रे॒ इति॑ वि॒श्वऽवा॑रे।हु॒वा॒नः।यतः॑।य॒वि॒ष्ठ॒।ज॒ज्ञि॒षे।सु॒ऽशेवः॑॥  
स॒द्यः।अ॒ध्व॒रे।र॒थि॒रम्।ज॒न॒न्त॒।मानु॑षासः।विऽचे॑तसः।यः।ए॒षा॒म्।वि॒शाम्।अ॒धा॒यि॒।वि॒श्पतिः॑।दु॒रो॒णे।अ॒ग्निः।म॒न्द्रः।मधु॑ऽवचाः।ऋ॒तऽवा॑॥  
असा॑दि।वृ॒तः।वह्निः॑।आ॒ऽज॒ग॒न्वान्।अ॒ग्निः।ब्र॒ह्मा।नृ॒ऽसद॑ने।वि॒ऽध॒र्ता।द्यौः।च॒।यम्।पृ॒थि॒वी।व॒वृ॒धाते॒ इति॑।आ।यम्।होता॑।यज॑ति।वि॒श्वऽवा॑रम्॥  
ए॒ते।द्यु॒म्नेभिः।विश्व॑म्।आ।अ॒ति॒र॒न्त॒।मन्त्र॑म्।ये।वा॒।अर॑म्।नर्याः॑।अत॑क्षन्।प्र।ये।विशः॑।ति॒रन्त॑।श्रोष॑माणाः।आ।ये।मे॒।अ॒स्य।दीध॑यन्।ऋ॒तस्य॑॥  
नु।त्वाम्।अ॒ग्ने॒।ई॒म॒हे॒।वसि॑ष्ठाः।ई॒शा॒नम्।सू॒नो॒ इति॑।स॒ह॒सः॒।वसू॑नाम्।इष॑म्।स्तो॒तृऽभ्यः॑।म॒घव॑त्ऽभ्यः।आ॒न॒ट्।यू॒यम्।पा॒त॒।स्व॒स्तिऽभिः॑।सदा॑।नः॒॥  
