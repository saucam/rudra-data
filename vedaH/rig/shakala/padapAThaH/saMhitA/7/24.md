

  
योनिः॑।ते॒।इ॒न्द्र॒।सद॑ने।अ॒का॒रि॒।तम्।आ।नृऽभिः॑।पु॒रु॒ऽहू॒त॒।प्र।या॒हि॒।असः॑।यथा॑।नः॒।अ॒वि॒ता।वृ॒धे।च॒।ददः॑।वसू॑नि।म॒मदः॑।च॒।सोमैः॑॥  
गृ॒भी॒तम्।ते॒।मनः॑।इ॒न्द्र॒।द्वि॒ऽबर्हाः॑।सु॒तः।सोमः॑।परि॑ऽसिक्ता।मधू॑नि।विसृ॑ष्टऽधेना।भ॒र॒ते॒।सु॒ऽवृ॒क्तिः।इ॒यम्।इन्द्र॑म्।जोहु॑वती।म॒नी॒षा॥  
आ।नः॒।दि॒वः।आ।पृ॒थि॒व्याः।ऋ॒जी॒षि॒न्।इ॒दम्।ब॒र्हिः।स॒म॒ऽपेया॑य।या॒हि॒।वह॑न्तु।त्वा॒।हर॑यः।म॒द्र्य॑ञ्चम्।आ॒ङ्गू॒षम्।अच्छ॑।त॒वस॑म्।मदा॑य॥  
आ।नः॒।विश्वा॑भिः।ऊ॒तिऽभिः॑।स॒ऽजोषाः॑।ब्रह्म॑।जु॒षा॒णः।ह॒रि॒ऽअ॒श्व॒।या॒हि॒।वरी॑वृजत्।स्थवि॑रेभिः।सु॒ऽशि॒प्र॒।अ॒स्मे इति॑।दध॑त्।वृष॑णम्।शुष्म॑म्।इ॒न्द्र॒॥  
ए॒षः।स्तोमः॑।म॒हे।उ॒ग्राय॑।वाहे॑।धु॒रिऽइ॑व।अत्यः॑।न।वा॒जय॑न्।अ॒धा॒यि॒।इन्द्र॑।त्वा॒।अ॒यम्।अ॒र्कः।ई॒ट्टे॒।वसू॑नाम्।दि॒विऽइ॑व।द्याम्।अधि॑।नः॒।श्रोम॑तम्।धाः॥  
ए॒व।नः॒।इ॒न्द्र॒।वार्य॑स्य।पू॒र्धि॒।प्र।ते॒।म॒हीम्।सु॒ऽम॒तिम्।वे॒वि॒दा॒म॒।इष॑म्।पि॒न्व॒।म॒घव॑त्ऽभ्यः।सु॒ऽवीरा॑म्।यू॒यम्।पा॒त॒।स्व॒स्तिऽभिः॑।सदा॑।नः॒॥  
