

  
आपः॑।यम्।वः॒।प्र॒थ॒मम्।द॒व॒ऽयन्तः॑।इ॒न्द्र॒ऽपान॑म्।ऊ॒र्मिम्।अकृ॑ण्वत।इ॒ळः।तम्।वः॒।व॒यम्।शुचि॑म्।अ॒रि॒प्रम्।अ॒द्य।घृ॒त॒ऽप्रुष॑म्।मधु॑ऽमन्तम्।व॒ने॒म॒॥  
तम्।ऊ॒र्मिम्।आ॒पः॒।मधु॑मत्ऽतमम्।वः॒।अ॒पाम्।नपा॑त्।अ॒व॒तु॒।आ॒शु॒ऽहेमा॑।यस्मि॑न्।इन्द्रः॑।वसु॑ऽभिः।मा॒दया॑ते।तम्।अ॒श्या॒म॒।दे॒व॒ऽयन्तः॑।वः॒।अ॒द्य॥  
श॒तऽप॑वित्राः।स्व॒धया॑।मद॑न्तीः।दे॒वीः।दे॒वाना॑म्।अपि॑।य॒न्ति॒।पाथः॑।ताः।इन्द्र॑स्य।न।मि॒न॒न्ति॒।व्र॒तानि॑।सिन्धु॑ऽभ्यः।ह॒व्यम्।घृ॒तऽव॑त्।जु॒हो॒त॒॥  
याः।सूर्यः॑।र॒श्मिऽभिः॑।आ॒ऽत॒तान॑।याभ्यः॑।इन्द्रः॑।अर॑दत्।गा॒तुम्।ऊ॒र्मिम्।ते।सि॒न्ध॒वः॒।वरि॑वः।धा॒त॒न॒।नः॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
