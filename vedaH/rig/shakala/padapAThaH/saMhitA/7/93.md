

  
शुचि॑म्।नु।स्तोम॑म्।नव॑ऽजातम्।अ॒द्य।इन्द्रा॑ग्नी॒ इति॑।वृ॒त्र॒ऽह॒ना॒।जु॒षेथा॑म्।उ॒भा।हि।वा॒म्।सु॒ऽहवा॑।जोह॑वीमि।ता।वाज॑म्।स॒द्यः।उ॒श॒ते।धेष्ठा॑॥  
ता।सा॒न॒सी इति॑।श॒व॒सा॒ना॒।हि।भू॒तम्।सा॒क॒म्ऽवृधा॑।शव॑सा।शू॒शु॒ऽवांसा॑।क्षय॑न्तौ।रा॒यः।यव॑सस्य।भूरेः॑।पृ॒ङ्क्तम्।वाज॑स्य।स्थवि॑रस्य।घृष्वेः॑॥  
उपो॒ इति॑।ह॒।यत्।वि॒दथ॑म्।वा॒जिनः॑।गुः।धी॒भिः।विप्राः॑।प्रऽम॑तिम्।इ॒च्छमा॑नाः।अर्व॑न्तः।न।काष्ठा॑म्।नक्ष॑माणाः।इ॒न्द्रा॒ग्नी इति॑।जोहु॑वतः।नरः॑।ते॥  
गीः॒ऽभिः।विप्रः॑।प्रऽम॑तिम्।इ॒च्छमा॑नः।ईट्टे॑।र॒यिम्।य॒शस॑म्।पू॒र्व॒ऽभाज॑म्।इन्द्रा॑ग्नी॒ इति॑।वृ॒त्र॒ऽह॒ना॒।सु॒ऽव॒ज्रा॒।प्र।नः॒।नव्ये॑भिः।ति॒र॒त॒म्।दे॒ष्णैः॥  
सम्।यत्।म॒ही इति॑।मि॒थ॒ती इति॑।स्पर्ध॑माने॒ इति॑।त॒नू॒ऽरुचा॑।शूर॑ऽसाता।यतै॑ते।अदे॑वऽयुम्।वि॒दथे॑।दे॒व॒युऽभिः॑।स॒त्रा।ह॒त॒म्।सो॒म॒ऽसुता॑।जने॑न॥  
इ॒माम्।ऊँ॒ इति॑।सु।सोम॑ऽसुति॑म्।उप॑।नः॒।आ।इ॒न्द्रा॒ग्नी॒ इति॑।सौ॒म॒न॒साय॑।या॒त॒म्।नु।चि॒त्।हि।प॒रि॒म॒म्नाथे॒ इति॑ प॒रि॒ऽम॒म्नाथे॑।अ॒स्मान्।आ।वा॒म्।शश्व॑त्ऽभिः।व॒वृ॒ती॒य॒।वाजैः॑॥  
सः।अ॒ग्ने॒।ए॒ना।नम॑सा।स॒म्ऽइ॒द्धः।अच्छ॑।मि॒त्रम्।वरु॑णम्।इन्द्र॑म्।वो॒चेः॒।यत्।सी॒म्।आगः॑।च॒कृ॒म।तत्।सु।मृ॒ळ॒।तत्।अ॒र्य॒मा।अदि॑तिः।शि॒श्र॒थ॒न्तु॒॥  
ए॒ताः।अ॒ग्ने॒।आ॒शु॒षा॒णासः॑।इ॒ष्टीः।यु॒वोः।सचा॑।अ॒भि।अ॒श्या॒म॒।वाजा॑न्।मा।इन्द्रः॑।नः॒।विष्णुः॑।म॒रुतः॑।परि॑।ख्यन्।यू॒यम्।पा॒त॒।स्व॒स्तिऽभिः॑।सदा॑।नः॒॥  
