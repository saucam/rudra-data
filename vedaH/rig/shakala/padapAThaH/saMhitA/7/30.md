

  
आ।नः॒।दे॒व॒।शव॑सा।या॒हि॒।शु॒ष्मि॒न्।भव॑।वृ॒धः।इ॒न्द्र॒।रा॒यः।अ॒स्य।म॒हे।नृ॒म्णाय॑।नृ॒ऽप॒ते॒।सु॒ऽव॒ज्र॒।महि॑।क्ष॒त्राय॑।पौंस्या॑य।शू॒र॒॥  
हव॑न्ते।ऊँ॒ इति॑।त्वा॒।हव्य॑म्।विऽवा॑चि।त॒नूषु॑।शूराः॑।सूर्य॑स्य।सा॒तौ।त्वम्।विश्वे॑षु।सेन्यः॑।जने॑षु।त्वम्।वृ॒त्राणि॑।र॒न्ध॒य॒।सु॒ऽहन्तु॑॥  
अहा॑।यत्।इ॒न्द्र॒।सु॒ऽदिना॑।वि॒ऽउ॒च्छान्।दधः॑।यत्।के॒तुम्।उ॒प॒ऽमम्।स॒मत्ऽसु॑।नि।अ॒ग्निः।सी॒द॒त्।असु॑रः।न।होता॑।हु॒वा॒नः।अत्र॑।सु॒ऽभगा॑य।दे॒वान्॥  
व॒यम्।ते।ते॒।इ॒न्द्र॒।ये।च॒।दे॒व॒।स्तव॑न्त।शू॒र॒।दद॑तः।म॒घानि॑।यच्छ॑।सू॒रिऽभ्यः॑।उ॒प॒ऽमम्।वरू॑थम्।सु॒ऽआ॒भुवः॑।ज॒र॒णाम्।अ॒श्न॒व॒न्त॒॥  
वो॒चेम॑।इत्।इन्द्र॑म्।म॒घऽवा॑नम्।ए॒न॒म्।म॒हः।र॒यः।राध॑सः।यत्।दद॑त्।नः॒।यः।अर्च॑तः।ब्रह्म॑ऽकृतिम्।अवि॑ष्ठः।यू॒यम्।पा॒त॒।स्व॒स्तिऽभिः॑।सदा॑।नः॒॥  
