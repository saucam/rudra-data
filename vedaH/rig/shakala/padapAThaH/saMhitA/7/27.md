

  
इन्द्र॑म्।नरः॑।ने॒मऽधि॑ता।ह॒व॒न्ते॒।यत्।पार्याः॑।यु॒नज॑ते।धियः॑।ताः।शूरः॑।नृऽसा॑ता।शव॑सः।च॒का॒नः।आ।गोम॑ति।व्र॒जे।भ॒ज॒।त्वम्।नः॒॥  
यः।इ॒न्द्र॒।शुष्मः॑।म॒घ॒ऽव॒न्।ते॒।अस्ति॑।शिक्ष॑।सखि॑ऽभ्यः।पु॒रु॒ऽहू॒त॒।नृऽभ्यः॑।त्वम्।हि।दृ॒ळ्हा।म॒घ॒ऽव॒न्।विऽचे॑ताः।अप॑।वृ॒धि॒।परि॑ऽवृतम्।न।राधः॑॥  
इन्द्रः॑।राजा॑।जग॑तः।च॒र्ष॒णी॒नाम्।अधि॑।क्षमि॑।विषु॑ऽरूपम्।यत्।अस्ति॑।ततः॑।द॒दा॒ति॒।दा॒शुषे॑।वसू॑नि।चोद॑त्।राधः॑।उप॑ऽस्तुतः।चि॒त्।अ॒र्वाक्॥  
नु।चि॒त्।नः॒।इन्द्रः॑।म॒घऽवा॑।सऽहू॑ती।दा॒नः।वाज॑म्।नि।य॒म॒ते॒।नः॒।ऊ॒ती।अनू॑ना।यस्य॑।दक्षि॑णा।पी॒पाय॑।वा॒मम्।नृऽभ्यः॑।अ॒भिऽवी॑ता।सखि॑ऽभ्यः॥  
नु।इ॒न्द्र॒।रा॒ये।वरि॑वः।कृ॒धि॒।नः॒।आ।ते॒।मनः॑।व॒वृ॒त्या॒म॒।म॒घाय॑।गोऽम॑त्।अश्व॑ऽवत्।रथ॑ऽवत्।व्यन्तः॑।यू॒यम्।पा॒त॒।स्व॒स्तिऽभिः॑।सदा॑।नः॒॥  
