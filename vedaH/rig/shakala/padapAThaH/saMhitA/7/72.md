

  
आ।गोऽम॑ता।ना॒स॒त्या॒।रथे॑न।अश्व॑ऽवता।पु॒रु॒ऽच॒न्द्रेण॑।या॒त॒म्।अ॒भि।वा॒म्।विश्वाः॑।नि॒ऽयुतः॑।स॒च॒न्ते॒।स्पा॒र्हया॑।श्रि॒या।त॒न्वा॑।शु॒भा॒ना॥  
आ।नः॒।दे॒वेभिः॑।उप॑।या॒त॒म्।अ॒र्वाक्।स॒ऽजोष॑सा।ना॒स॒त्या॒।रथे॑न।यु॒वोः।हि।नः॒।स॒ख्या।पित्र्या॑णि।स॒मा॒नः।बन्धुः॑।उ॒त।तस्य॑।वि॒त्त॒म्॥  
उत्।ऊँ॒ इति॑।स्तोमा॑सः।अ॒श्विनोः॑।अ॒बु॒ध्र॒न्।जा॒मि।ब्रह्मा॑णि।उ॒षसः॑।च॒।दे॒वीः।आ॒ऽविवा॑सन्।रोद॑सी॒ इति॑।धिष्ण्ये॒ इति॑।इ॒मे इति॑।अच्छ॑।विप्रः॑।नास॑त्या।वि॒व॒क्ति॒॥  
वि।च॒।इत्।उ॒च्छन्ति॑।अ॒श्वि॒नौ॒।उ॒षसः॑।प्र।वा॒म्।ब्रह्मा॑णि।का॒रवः॑।भ॒र॒न्ते॒।ऊ॒र्ध्वम्।भा॒नुम्।स॒वि॒ता।दे॒वः।अ॒श्रे॒त्।बृ॒हत्।अ॒ग्नयः॑।स॒म्ऽइधा॑।ज॒र॒न्ते॒॥  
आ।प॒श्चाता॑त्।ना॒स॒त्या॒।आ।पु॒रस्ता॑त्।आ।अ॒श्वि॒ना॒।या॒त॒म्।अ॒ध॒रात्।उद॑क्तात्।आ।वि॒श्वतः॑।पाञ्च॑ऽजन्येन।रा॒या।यू॒यम्।पा॒त॒।स्व॒स्तिऽभिः॑।सदा॑।नः॒॥  
