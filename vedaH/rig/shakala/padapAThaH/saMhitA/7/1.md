

  
अ॒ग्निम्।नरः॑।दीधि॑तिऽभिः।अ॒रण्योः॑।हस्त॑ऽच्युती।ज॒न॒य॒न्त॒।प्र॒ऽश॒स्तम्।दू॒रे॒ऽदृश॑म्।गृ॒हऽप॑तिम्।अ॒थ॒र्युम्॥  
तम्।अ॒ग्निम्।अस्ते॑।वस॑वः।नि।ऋ॒ण्व॒न्।सु॒ऽप्र॒ति॒चक्ष॑म्।अव॑से।कुतः॑।चि॒त्।द॒क्षाय्यः॑।यः।दमे॑।आस॑।नित्यः॑॥  
प्रऽइ॑द्धः।अ॒ग्ने॒।दी॒दि॒हि॒।पु॒रः।नः॒।अज॑स्रया।सू॒र्म्या॑।य॒वि॒ष्ठ॒।त्वाम्।शश्व॑न्तः।उप॑।य॒न्ति॒।वाजाः॑॥  
प्र।ते।अ॒ग्नयः॑।अ॒ग्निऽभ्यः॑।वर॑म्।निः।सु॒ऽवीरा॑सः।शो॒शु॒च॒न्त॒।द्यु॒ऽमन्तः॑।यत्र॑।नरः॑।स॒म्ऽआस॑ते।सु॒ऽजा॒ताः॥  
दाः।नः॒।अ॒ग्ने॒।धि॒या।र॒यिम्।सु॒ऽवीर॑म्।सु॒ऽअ॒प॒त्यम्।स॒ह॒स्य॒।प्र॒ऽश॒स्तम्।न।यम्।यावा॑।तर॑ति।या॒तु॒ऽमावा॑न्॥  
उप॑।यम्।एति॑।यु॒व॒तिः।सु॒ऽदक्ष॑म्।दो॒षा।वस्तोः॑।ह॒विष्म॑ती।घृ॒ताची॑।उप॑।स्वा।ए॒न॒म्।अ॒रम॑तिः।व॒सु॒ऽयुः॥  
विश्वाः॑।अ॒ग्ने॒।अप॑।द॒ह॒।अरा॑तीः।येभिः॑।तपः॑ऽभिः।अद॑हः।जरू॑थम्।प्र।नि॒ऽस्व॒रम्।चा॒त॒य॒स्व॒।अमी॑वाम्॥  
आ।यः।ते॒।अ॒ग्ने॒।इ॒ध॒ते।अनी॑कम्।वसि॑ष्ठ।शुक्र॑।दीदि॑ऽवः।पाव॑क।उ॒तो इति॑।नः॒।ए॒भिः।स्त॒वथैः॑।इ॒ह।स्याः॒॥  
वि।ये।ते॒।अ॒ग्ने॒।भे॒जि॒रे।अनी॑कम्।मर्ताः॑।नरः॑।पित्र्या॑सः।पु॒रु॒ऽत्रा।उ॒तो इति॑।नः॒।ए॒भिः।सु॒ऽमनाः॑।इ॒ह।स्याः॒॥  
इ॒मे।नरः॑।वृ॒त्र॒ऽहत्ये॑षु।शूराः॑।विश्वाः॑।अदे॑वीः।अ॒भि।स॒न्तु॒।मा॒याः।ये।मे॒।धिय॑म्।प॒नय॑न्त।प्र॒ऽश॒स्ताम्॥  
मा।शूने॑।अ॒ग्ने॒।नि।स॒दा॒म॒।नृ॒णाम्।मा।अ॒शेष॑सः।अ॒वीर॑ता।परि॑।त्वा॒।प्र॒जाऽव॑तीषु।दुर्या॑सु।दु॒र्य॒॥  
यम्।अ॒श्वी।नित्य॑म्।उ॒प॒ऽयाति॑।य॒ज्ञम्।प्र॒जाऽव॑न्तम्।सु॒ऽअ॒प॒त्यम्।क्षय॑म्।नः॒।स्वऽज॑न्मना।शेष॑सा।व॒वृ॒धा॒नम्॥  
पा॒हि।नः॒।अ॒ग्ने॒।र॒क्षसः॑।अजु॑ष्टात्।पा॒हि।धू॒र्तेः।अर॑रुषः।अ॒घ॒ऽयोः।त्वा।यु॒जा।पृ॒त॒ना॒ऽयून्।अ॒भि।स्या॒म्॥  
सः।इत्।अ॒ग्निः।अ॒ग्नीन्।अति॑।अ॒स्तु॒।अ॒न्यान्।यत्र॑।वा॒जी।तन॑यः।वी॒ळुऽपा॑णिः।स॒हस्र॑ऽपाथाः।अ॒क्षरा॑।स॒म्ऽएति॑॥  
सः।इत्।अ॒ग्निः।यः।व॒नु॒ष्य॒तः।नि॒ऽपाति॑।स॒म्ऽए॒द्धार॑म्।अंह॑सः।उ॒रु॒ष्यात्।सु॒ऽजा॒तासः॑।परि॑।च॒र॒न्ति॒।वी॒राः॥  
अ॒यम्।सः।अ॒ग्निः।आऽहु॑तः।पु॒रु॒ऽत्रा।यम्।ईशा॑नः।सम्।इत्।इ॒न्धे।ह॒विष्मा॑न्।परि॑।यम्।एति॑।अ॒ध्व॒रेषु॑।होता॑॥  
त्वे इति॑।अ॒ग्ने॒।आ॒ऽहव॑नानि।भूरि॑।ई॒शा॒नासः॑।आ।जु॒हु॒या॒म॒।नित्या॑।उ॒भा।कृ॒ण्वन्तः॑।व॒ह॒तू इति॑।मि॒येधे॑॥  
इ॒मो इति॑।अ॒ग्ने॒।वी॒तऽत॑मानि।ह॒व्या।अज॑स्रः।व॒क्षि॒।दे॒वऽता॑तिम्।इच्छ॑।प्रति॑।नः॒।ई॒म्।सु॒र॒भीणि॑।व्य॒न्तु॒॥  
मा।नः॒।अ॒ग्ने॒।अ॒वीर॑ते।परा॑।दा।दुः॒ऽवास॑से।अम॑तये।मा।नः॒।अ॒स्यै।मा।नः॒।क्षु॒धे।मा।र॒क्षसे॑।ऋ॒त॒ऽवः॒।मा।नः॒।दमे॑।मा।वने॑।आ।जु॒हू॒र्थाः॒॥  
नु।मे॒।ब्रह्मा॑णि।अ॒ग्ने॒।उत्।श॒शा॒धि॒।त्वम्।दे॒व॒।म॒घव॑त्ऽभ्यः।सु॒सू॒दः॒।रा॒तौ।स्या॒म॒।उ॒भया॑सः।आ।ते॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
त्वम्।अ॒ग्ने॒।सु॒ऽहवः॑।र॒ण्वऽस॑न्दृक्।सु॒ऽदी॒ती।सू॒नो॒ इति॑।स॒ह॒सः॒।दि॒दी॒हि॒।मा।त्वे इति॑।सचा॑।तन॑ये।नित्ये॑।आ।ध॒क्।मा।वी॒रः।अ॒स्मत्।नर्यः॑।वि।दा॒सी॒त्॥  
मा।नः॒।अ॒ग्ने॒।दुः॒ऽभृ॒तये॑।सचा॑।ए॒षु।दे॒वऽइ॑द्धेषु।अ॒ग्निषु॑।प्र।वो॒चः॒।मा।ते॒।अ॒स्मान्।दुः॒ऽम॒तयः॑।भृ॒मात्।चि॒त्।दे॒वस्य॑।सू॒नो॒ इति॑।स॒ह॒सः॒।न॒श॒न्त॒॥  
सः।मर्तः॑।अ॒ग्ने॒।सु॒ऽअ॒नी॒क॒।रे॒वान्।अम॑र्त्ये।यः।आ॒ऽजु॒होति॑।ह॒व्यम्।सः।दे॒वता॑।व॒सु॒ऽवनि॑म्।द॒धा॒ति॒।यम्।सू॒रिः।अ॒र्थी।पृ॒च्छमा॑नः।एति॑॥  
म॒हः।नः॒।अ॒ग्ने॒।सु॒वि॒तस्य॑।वि॒द्वान्।र॒यिम्।सू॒रिऽभ्यः॑।आ।व॒ह॒।बृ॒हन्त॑म्।येन॑।व॒यम्।स॒ह॒सा॒ऽव॒न्।मदे॑म।अवि॑ऽक्षितासः।आयु॑षा।सु॒ऽवीराः॑॥  
नु।मे॒।ब्रह्मा॑णि।अ॒ग्ने॒।उत्।श॒शा॒धि॒।त्वम्।दे॒व॒।म॒घव॑त्ऽभ्यः।सु॒सू॒दः॒।रा॒तौ।स्या॒म॒।उ॒भया॑सः।आ।ते॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
