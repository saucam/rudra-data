

  
ब्रह्मा॑।नः॒।इ॒न्द्र॒।उप॑।या॒हि॒।वि॒द्वान्।अ॒र्वाञ्चः॑।ते॒।हर॑यः।स॒न्तु॒।यु॒क्ताः।विश्वे॑।चि॒त्।हि।त्वा॒।वि॒ऽहव॑न्त।मर्ताः॑।अ॒स्माक॑म्।इत्।शृ॒णु॒हि॒।वि॒श्व॒म्ऽइ॒न्व॒॥  
हव॑म्।ते॒।इ॒न्द्र॒।म॒हि॒मा।वि।आ॒न॒ट्।ब्रह्म॑।यत्।पासि॑।श॒व॒सि॒न्।ऋषी॑णाम्।आ।यत्।वज्र॑म्।द॒धि॒षे।हस्ते॑।उ॒ग्र॒।घो॒रः।सन्।क्रत्वा॑।ज॒नि॒ष्ठाः॒।अषा॑ळ्हः॥  
तव॑।प्रऽनी॑ती।इ॒न्द्र॒।जोहु॑वानान्।सम्।यत्।नॄन्।न।रोद॑सी॒ इति॑।नि॒नेथ॑।म॒हे।क्ष॒त्राय॑।शव॑से।हि।ज॒ज्ञे।अतू॑तुजिम्।चि॒त्।तूतु॑जिः।अ॒शि॒श्न॒त्॥  
ए॒भिः।नः॒।इ॒न्द्र॒।अह॑ऽभिः।द॒श॒स्य॒।दुः॒ऽमि॒त्रासः॑।हि।क्षि॒तयः॑।पव॑न्ते।प्रति॑।यत्।च॒ष्टे॒।अनृ॑तम्।अ॒ने॒नाः।अव॑।द्वि॒ता।वरु॑णः।मा॒यी।नः॒।सा॒त्॥  
वो॒चेम॑।इत्।इन्द्र॑म्।म॒घऽवा॑नम्।ए॒न॒म्।म॒हः।र॒यः।राध॑सः।यत्।दद॑त्।नः॒।यः।अर्च॑तः।ब्रह्म॑ऽकृतिम्।अवि॑ष्ठः।यू॒यम्।पा॒त॒।स्व॒स्तिऽभिः॑।सदा॑।नः॒॥  
