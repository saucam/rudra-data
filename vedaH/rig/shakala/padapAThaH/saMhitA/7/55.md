

  
अ॒मी॒व॒ऽहा।वा॒स्तोः॒।प॒ते॒।विश्वा॑।रू॒पाणि॑।आ॒ऽवि॒शन्।सखा॑।सु॒ऽशेवः॑।ए॒धि॒।नः॒॥  
यत्।अ॒र्जु॒न॒।सा॒र॒मे॒य॒।द॒तः।पि॒श॒ङ्ग॒।यच्छ॑से।विऽइ॑व।भ्रा॒ज॒न्ते॒।ऋ॒ष्टयः॑।उप॑।स्रक्वे॑षु।नि।सु।स्व॒प॒॥  
स्ते॒नम्।रा॒य॒।सा॒र॒मे॒य॒।तस्क॑रम्।वा॒।पु॒नः॒ऽस॒र॒।स्तो॒तॄन्।इन्द्र॑स्य।रा॒य॒सि॒।किम्।अ॒स्मान्।दु॒च्छु॒न॒ऽय॒से॒।नि।सु।स्व॒प॒॥  
त्वम्।सू॒क॒रस्य॑।द॒र्दृ॒हि॒।तव॑।द॒र्द॒र्तु॒।सू॒क॒रः।स्तो॒तॄन्।इन्द्र॑स्य।रा॒य॒सि॒।किम्।अ॒स्मान्।दु॒च्छु॒न॒ऽय॒से॒।नि।सु।स्व॒प॒॥  
सस्तु॑।मा॒ता।सस्तु॑।पि॒ता।सस्तु॑।श्वा।सस्तु॑।वि॒श्पतिः॑।स॒सन्तु॑।सर्वे॑।ज्ञा॒तयः॑।सस्तु॑।अ॒यम्।अ॒भितः॑।जनः॑॥  
यः।आस्ते॑।यः।च॒।चर॑ति॒।यः।च॒।पश्य॑ति।नः॒।जनः॑।तेषा॑म्।सम्।ह॒न्मः॒।अ॒क्षाणि॑।यथा॑।इ॒दम्।ह॒र्म्यम्।तथा॑॥  
स॒हस्र॑ऽशृङ्गः।वृ॒ष॒भः।यः।स॒मु॒द्रात्।उ॒त्ऽआच॑रत्।तेन॑।स॒ह॒स्ये॑न।व॒यम्।नि।जना॑न्।स्वा॒प॒या॒म॒सि॒॥  
प्रो॒ष्ठे॒ऽश॒याः।व॒ह्ये॒ऽश॒याः।नारीः॑।याः।त॒ल्प॒ऽशीव॑रीः।स्रियः॑।याः।पुण्य॑ऽगन्धाः।ताः।सर्वाः॑।स्वा॒प॒या॒म॒सि॒॥  
