

  
प्र।वः॒।य॒ज्ञेषु॑।दे॒व॒ऽयन्तः॑।अ॒र्च॒न्।द्यावा॑।नमः॑ऽभिः।पृ॒थि॒वी इति॑।इ॒षध्यै॑।येषा॑म्।ब्रह्मा॑णि।अस॑मानि।विप्राः॑।विष्व॑क्।वि॒ऽयन्ति॑।व॒निनः॑।न।शाखाः॑॥  
प्र।य॒ज्ञः।ए॒तु॒।हेत्वः॑।न।सप्तिः॑।उत्।य॒च्छ॒ध्व॒म्।सऽम॑नसः।घृ॒ताचीः॑।स्तृ॒णी॒त।ब॒र्हिः।अ॒ध्व॒राय॑।सा॒धु।ऊ॒र्ध्वा।शो॒चींषि॑।दे॒व॒ऽयूनि॑।अ॒स्थुः॒॥  
आ।पु॒त्रासः॑।न।मा॒तर॑म्।विऽभृ॑त्राः।सानौ॑।दे॒वासः॑।ब॒र्हिषः॑।स॒द॒न्तु॒।आ।वि॒श्वाची॑।वि॒द॒थ्या॑म्।अ॒न॒क्तु॒।अग्ने॑।मा।नः॒।दे॒वऽता॑ता।मृधः॑।क॒रिति॑ कः॥  
ते।सी॒ष॒प॒न्त॒।जोष॑म्।आ।यज॑त्राः।ऋ॒तस्य॑।धाराः॑।सु॒ऽदुघाः॑।दुहा॑नाः।ज्येष्ठ॑म्।वः॒।अ॒द्य।महः॑।आ।वसू॑नाम्।आ।ग॒न्त॒न॒।सऽम॑नसः।यति॑।स्थ॥  
ए॒व।नः॒।अ॒ग्ने॒।वि॒क्षु।आ।द॒श॒स्य॒।त्वया॑।व॒यम्।स॒ह॒सा॒ऽव॒न्।आस्क्राः॑।रा॒या।यु॒जा।स॒ध॒ऽमादः॑।अरि॑ष्टाः।यू॒यम्।पा॒त॒।स्व॒स्तिऽभिः॑।सदा॑।नः॒॥  
