

  
आ।वा॒म्।रथः॑।रोद॑सी॒ इति॑।ब॒द्ब॒धा॒नः।हि॒र॒ण्ययः॑।वृष॑ऽभिः।या॒तु॒।अश्वैः॑।घृ॒तऽव॑र्तनिः।प॒विऽभिः॑।रु॒चा॒नः।इ॒षाम्।वो॒ळ्हा।नृ॒ऽपतिः॑।वा॒जिनी॑ऽवान्॥  
सः।प॒प्र॒था॒नः।अ॒भि।पञ्च॑।भूम॑।त्रि॒ऽव॒न्धु॒रः।म॒न॒सा।या॒तु॒।यु॒क्तः।विशः॑।येन॑।गच्छ॑थः।दे॒व॒ऽयन्तीः॑।कुत्र॑।चि॒त्।याम॑म्।अ॒श्वि॒ना॒।दधा॑ना॥  
सु॒ऽअश्वा॑।य॒शसा॑।आ।या॒त॒म्।अ॒र्वाक्।दस्रा॑।नि॒ऽधिम्।मधु॑ऽमन्तम्।पि॒बा॒थः॒।वि।वा॒म्।रथः॑।व॒ध्वा॑।याद॑मानः।अन्ता॑न्।दि॒वः।बा॒ध॒ते॒।व॒र्त॒निऽभ्या॑म्॥  
यु॒वोः।श्रिय॑म् परि॑।योषा॑।अ॒वृ॒णी॒त॒।सूरः॑।दु॒हि॒ता।परि॑ऽतक्म्यायाम्।यत्।दे॒व॒ऽयन्त॑म्।अव॑थः।शची॑भिः।परि॑।घ्रं॒सम्।ओ॒मना॑।वा॒म्।वयः॑।गा॒त्॥  
यः।ह॒।स्यः।वा॒म्।र॒थि॒रा॒।वस्ते॑।उ॒स्राः।रथः॑।यु॒जा॒नः।प॒रि॒ऽयाति॑।व॒र्तिः।तेन॑।नः॒।शम्।योः।उ॒षसः॑।विऽउ॑ष्टौ।नि।अ॒श्वि॒ना॒।व॒ह॒त॒म्।य॒ज्ञे।अ॒स्मिन्॥  
नरा॑।गौ॒राऽइ॑व।वि॒ऽद्युत॑म्।तृ॒षा॒णा।अ॒स्माक॑म्।अ॒द्य।सव॑ना।उप॑।या॒त॒म्।पु॒रु॒ऽत्रा।हि।वा॒म्।म॒तिऽभिः॑।हव॑न्ते।मा।वा॒म्।अ॒न्ये।नि।य॒म॒न्।दे॒व॒ऽयन्तः॑॥  
यु॒वम्।भु॒ज्युम्।अव॑ऽविद्धम्।स॒मु॒द्रे।उत्।ऊ॒ह॒थुः॒।अर्ण॑सः।अस्रि॑धानैः।प॒त॒त्रिऽभिः॑।अ॒श्र॒मैः।अ॒व्य॒थिऽभिः॑।दं॒सना॑भिः।अ॒श्वि॒ना॒।पा॒रय॑न्ता॥  
नु।मे॒।हव॑म्।आ।शृ॒णु॒त॒म्।यु॒वा॒ना॒।या॒सि॒ष्टम्।व॒र्तिः।अ॒श्वि॒नौ॑।इरा॑ऽवत्।ध॒त्तम्।रत्ना॑नि।जर॑तम्।च॒।सू॒रीन्।यू॒यम्।पा॒त॒।स्व॒स्तिऽभिः॑।सदा॑।नः॒॥  
