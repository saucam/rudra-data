

  
यः।ति॒ग्मऽशृ॑ङ्गः।वृ॒ष॒भः।न।भी॒मः।एकः॑।कृ॒ष्टीः।च्य॒वय॑ति।प्र।विश्वाः॑।यः।शश्व॑तः।अदा॑शुषः।गय॑स्य।प्र॒ऽय॒न्ता।अ॒सि॒।सु॒स्वि॑ऽतराय।वेदः॑॥  
त्वम्।ह॒।त्यत्।इ॒न्द्र॒।कुत्स॑म्।आ॒वः॒।शुश्रू॑षमाणः।त॒न्वा॑।स॒ऽम॒र्ये।दास॑म्।यत् शुष्ण॑म्।कुय॑वम्।नि।अ॒स्मै॒।अर॑न्धयः।आ॒र्जु॒ने॒याय॑।शिक्ष॑न्॥  
त्वम्।धृ॒ष्णो॒ इति॑।धृ॒ष॒ता।वी॒तऽह॑व्यम्।प्र।आ॒वः॒।विश्वा॑भिः।ऊ॒तिऽभिः॑।सु॒ऽदास॑म्।प्र।पौरु॑ऽकुत्सिम्।त्र॒सद॑स्युम्।आ॒वः॒।क्षेत्र॑ऽसाता।वृ॒त्र॒ऽहत्ये॑षु।पू॒रुम्॥  
त्वम्।नृऽभिः॑।नृ॒ऽम॒नः॒।दे॒वऽवी॑तौ।भूरी॑णि।वृ॒त्रा।ह॒रि॒ऽअ॒श्व॒।हं॒सि॒।त्वम्।नि।दस्यु॑म्।चुमु॑रिम्।धुनि॑म्।च॒।अस्वा॑पयः।द॒भीत॑ये।सु॒ऽहन्तु॑॥  
तव॑।च्यौ॒त्नानि॑।व॒ज्र॒ऽह॒स्त॒।तानि॑।नव॑।यत्।पुरः॑।न॒व॒तिम्।च॒।स॒द्यः।नि॒ऽवेश॑ने।श॒त॒ऽत॒मा।अ॒वि॒वे॒षीः॒।अह॑न्।च॒।वृ॒त्रम्।नमु॑चिम्।उ॒त।अ॒ह॒न्॥  
सना॑।ता।ते॒।इ॒न्द्र॒।भोज॑नानि।रा॒तऽह॑व्याय।दा॒शुषे॑।सु॒ऽदासे॑।वृष्णे॑।ते॒।हरी॒ इति॑।वृष॑णा।यु॒न॒ज्मि॒।व्यन्तु॑।ब्रह्मा॑णि।पु॒रु॒ऽशा॒क॒।वाज॑म्॥  
मा।ते॒।अ॒स्याम्।स॒ह॒सा॒ऽव॒न्।परि॑ष्टौ।अ॒घाय॑।भू॒म॒।ह॒रि॒ऽवः॒।प॒रा॒ऽदै।त्राय॑स्व।नः॒।अ॒वृ॒केभिः॑।वरू॑थैः।तव॑।प्रि॒यासः॑।सू॒रिषु॑।स्या॒म॒॥  
प्रि॒यासः॑।इत्।ते॒।म॒घ॒ऽव॒न्।अ॒भिष्टौ॑।नरः॑।म॒दे॒म॒।श॒र॒णे।सखा॑यः।नि।तु॒र्वश॑म्।नि।याद्व॑म्।शि॒शी॒हि॒।अ॒ति॒थि॒ऽग्वाय॑।शंस्य॑म्।क॒रि॒ष्यन्॥  
स॒द्यः।चि॒त्।नु।ते॒।म॒घ॒ऽव॒न्।अ॒भिष्टौ॑।नरः॑।शं॒स॒न्ति॒।उ॒क्थ॒ऽशसः॑।उ॒क्था।ये।ते॒।हवे॑भिः।वि।प॒णीन्।अदा॑शन्।अ॒स्मान्।वृ॒णी॒ष्व॒।युज्या॑य।तस्मै॑॥  
ए॒ते।स्तोमाः॑।न॒राम्।नृ॒ऽत॒म॒।तुभ्य॑म्।अ॒स्म॒द्र्य॑ञ्चः।दद॑तः।म॒घानि॑।तेषा॑म्।इ॒न्द्र॒।वृ॒त्र॒ऽहत्ये॑।शि॒वः।भूः॒।सखा॑।च॒।शूरः॑।अ॒वि॒ता।च॒।नृ॒णाम्॥  
नु।इ॒न्द्र॒।शू॒र॒।स्तव॑मानः।ऊ॒ती।ब्रह्म॑ऽजूतः।त॒न्वा॑।व॒वृ॒ध॒स्व॒।उप॑।नः॒।वाजा॑न्।मि॒मी॒हि॒।उप॑।स्तीन्।यू॒यम्।पा॒त॒।स्व॒स्तिऽभिः॑।सदा॑।नः॒॥  
