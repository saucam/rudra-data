

  
अ॒यम्।सोमः॑।इ॒न्द्र॒।तुभ्य॑म्।सु॒न्वे॒।आ।तु।प्र।या॒हि॒।ह॒रि॒ऽवः॒।तत्ऽओ॑काः।पिब॑।तु।अ॒स्य।सुऽसु॑तस्य।चारोः॑।ददः॑।म॒घानि॑।म॒घ॒ऽव॒न्।इ॒या॒नः॥  
ब्रह्म॑न्।वी॒र॒।ब्रह्म॑ऽकृतिम्।जु॒षा॒णः।अ॒र्वा॒ची॒नः।हरि॑ऽभिः।या॒हि॒।तूय॑म्।अ॒स्मिन्।ऊँ॒ इति॑।सु।सव॑ने।मा॒द॒य॒स्व॒।उप॑।ब्रह्मा॑णि।शृ॒ण॒वः॒।इ॒मा।नः॒॥  
का।ते॒।अ॒स्ति॒।अर॑म्ऽकृतिः।सु॒ऽउ॒क्तैः।क॒दा।नू॒नम्।ते॒।म॒घ॒ऽव॒न्।दा॒शे॒म॒।विश्वाः॑।म॒तीः।आ।त॒त॒ने॒।त्वा॒ऽया।अध॑।मे॒।इ॒न्द्र॒।शृ॒ण॒वः॒।हवा॑।इ॒मा॥  
उ॒तो इति॑।घ॒।ते।पु॒रु॒ष्याः॑।इत्।आ॒स॒न्।येषा॑म्।पूर्वे॑षाम्।अ॒शृ॒णोः॒।ऋषी॑णाम्।अध॑।अ॒हम्।त्वा॒।म॒घ॒ऽव॒न्।जो॒ह॒वी॒मि॒।त्वम्।नः॒।इ॒न्द्र॒।अ॒सि॒।प्रऽम॑तिः।पि॒ताऽइ॑व॥  
वो॒चेम॑।इत्।इन्द्र॑म्।म॒घऽवा॑नम्।ए॒न॒म्।म॒हः।र॒यः।राध॑सः।यत्।दद॑त्।नः॒।यः।अर्च॑तः।ब्रह्म॑ऽकृतिम्।अवि॑ष्ठः।यू॒यम्।पा॒त॒।स्व॒स्तिऽभिः॑।सदा॑।नः॒॥  
