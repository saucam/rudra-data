

  
ति॒स्रः।वाचः॑।प्र।व॒द॒।ज्योतिः॑ऽअग्राः।याः।ए॒तत्।दु॒ह्रे।म॒धु॒ऽदो॒घम्।ऊधः॑।सः।व॒त्सम्।कृ॒ण्वन्।गर्भ॑म्।ओष॑धीनाम्।स॒द्यः।जा॒तः।वृ॒ष॒भः।रो॒र॒वी॒ति॒॥  
यः।वर्ध॑नः।ओष॑धीनाम्।यः।अ॒पाम्।यः।विश्व॑स्य।जग॑तः।दे॒वः।ईशे॑।सः।त्रि॒ऽधातु॑।श॒र॒णम्।शर्म॑।यं॒स॒त्।त्रि॒ऽवर्तु॑।ज्योतिः॑।सु॒ऽअ॒भि॒ष्टि।अ॒स्मे इति॑॥  
स्त॒रीः।ऊँ॒ इति॑।त्व॒त्।भव॑ति।सूतः॑।ऊँ॒ इति॑।त्व॒त्।य॒था॒ऽव॒शम्।त॒न्व॑म्।च॒क्रे॒।ए॒षः।पि॒तुः।पयः॑।प्रति॑।गृ॒भ्णा॒ति॒।मा॒ता।तेन॑।पि॒ता।व॒र्ध॒ते॒।तेन॑।पु॒त्रः॥  
यस्मि॑न्।विश्वा॑नि।भुव॑नानि।त॒स्थुः।ति॒स्रः।द्यावः॑।त्रे॒धा।स॒सुः।आपः॑।त्रयः॑।कोशा॑सः।उ॒प॒ऽसेच॑नासः।मध्वः॑।श्चो॒त॒न्ति॒।अ॒भितः॑।वि॒ऽर॒प्शम्॥  
इ॒दम्।वचः॑।प॒र्जन्या॑य।स्व॒ऽराजे॑।हृ॒दः।अ॒स्तु॒।अन्त॑रम्।तत्।जु॒जो॒ष॒त्।म॒यः॒ऽभुवः॑।वृ॒ष्टयः॑।स॒न्तु॒।अ॒स्मे इति॑।सु॒ऽपि॒प्प॒लाः।ओष॑धीः।दे॒वऽगो॑पाः॥  
सः।रे॒तः॒ऽधाः।वृ॒ष॒भः।शश्व॑तीनाम्।तस्मि॑न्।आ॒त्मा।जग॑तः।तु॒स्थुषः॑।च॒।तत्।मा॒।ऋ॒तम्।पा॒तु॒।श॒तऽशा॑रदाय।यू॒यम्।पा॒त॒।स्व॒स्तिऽभिः॑।सदा॑।नः॒॥  
