

  
मो इति॑।सु।व॒रु॒ण॒।मृ॒त्ऽमय॑म्।गृ॒हम्।रा॒ज॒न्।अ॒हम्।ग॒म॒म्।मृ॒ळ।सु॒ऽक्ष॒त्र॒।मृ॒ळय॑॥  
यत्।एमि॑।प्र॒स्फु॒रन्ऽइ॑व।दृतिः॑।न।ध्मा॒तः।अ॒द्रि॒ऽवः॒।मृ॒ळ।सु॒ऽक्ष॒त्र॒।मृ॒ळय॑॥  
क्रत्वः॑।स॒म॒ह॒।दी॒नता॑।प्र॒ति॒ऽई॒पम्।ज॒ग॒म॒।शु॒चे॒।मृ॒ळ।सु॒ऽक्ष॒त्र॒।मृ॒ळय॑॥  
अ॒पाम्।मध्ये॑।त॒स्थि॒ऽवांस॑म्।तृष्णा॑।अ॒वि॒द॒त्।ज॒रि॒तार॑म्।मृ॒ळ।सु॒ऽक्ष॒त्र॒।मृ॒ळय॑॥  
यत्।किम्।च॒।इ॒दम्।व॒रु॒ण॒।दैव्ये॑।जने॑।अ॒भि॒ऽद्रो॒हम्।म॒नु॒ष्याः॑।चरा॑मसि।अचि॑त्ती।यत्।तव॑।धर्म॑।यु॒यो॒पि॒म।मा।नः॒।तस्मा॑त्।एन॑सः।दे॒व॒।रि॒रि॒षः॒॥  
