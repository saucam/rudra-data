

  
बृ॒हत्।ऊँ॒ इति॑।गा॒यि॒षे॒।वचः॑।अ॒सु॒र्या॑।न॒दीना॑म्।सर॑स्वतीम्।इत्।म॒ह॒य॒।सु॒ऽवृ॒क्तिऽभिः॑।स्तोमैः॑।व॒सि॒ष्ठ॒।रोद॑सी॒ इति॑॥  
उ॒भे इति॑।यत्।ते॒।म॒हि॒ना।शु॒भ्रे॒।अन्ध॑सी॒ इति॑।अ॒धि॒ऽक्षि॒यन्ति॑।पू॒रवः॑।सा।नः॒।बो॒धि॒।अ॒वि॒त्री।म॒रुत्ऽस॑खा।चोद॑।राधः॑।म॒घोना॑म्॥  
भ॒द्रम्।इत्।भ॒द्रा।कृ॒ण॒व॒त्।सर॑स्वती।अक॑वऽअरी।चे॒त॒ति॒।वा॒जिनी॑ऽवती।गृ॒णा॒ना।ज॒म॒द॒ग्नि॒ऽवत्।स्तु॒वा॒ना।च॒।व॒सि॒ष्ठ॒ऽवत्॥  
ज॒नी॒यन्तः॑।नु।अग्र॑वः।पु॒त्रि॒ऽयन्तः॑।सु॒ऽदान॑वः।सर॑स्वन्तम्।ह॒वा॒म॒हे॒॥  
ये।ते॒।स॒र॒स्वः॒।ऊ॒र्मयः॑।मधु॑ऽमन्तः।घृ॒त॒ऽश्चुतः॑।तेभिः॑।नः॒।अ॒वि॒ता।भ॒व॒॥  
पी॒पि॒ऽवांस॑म्।सर॑स्वतः।स्तन॑म्।यः।वि॒श्वऽद॑र्शतः।भ॒क्षी॒महि॑।प्र॒ऽजाम्।इष॑म्॥  
