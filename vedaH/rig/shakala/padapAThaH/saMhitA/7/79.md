

  
वि।उ॒षाः।आ॒वः॒।प॒थ्या॑।जना॑नाम्।पञ्च॑।क्षि॒तीः।मानु॑षीः।बो॒धय॑न्ती।सु॒स॒न्दृक्ऽभिः॑।उ॒क्षऽभिः॑।भा॒नुम्।अ॒श्रे॒त्।वि।सूर्यः॑।रोद॑सी॒ इति॑।चक्ष॑सा।आ॒व॒रित्या॑वः॥  
वि।अ॒ञ्ज॒ते॒।दि॒वः।अन्ते॑षु।अ॒क्तून्।विशः॑।न।युक्ताः॑।उ॒षसः॑।य॒त॒न्ते॒।सम्।ते॒।गावः॑।तमः॑।आ।व॒र्त॒य॒न्ति॒।ज्योतिः॑।य॒च्छ॒न्ति॒।स॒वि॒ताऽइ॑व।बा॒हू इति॑॥  
अभू॑त्।उ॒षाः।इन्द्र॑ऽतमा।म॒घोनी॑।अजी॑जनत्।सु॒वि॒ताय॑।श्रवां॑सि।वि।दि॒वः।दे॒वी।दु॒हि॒ता।द॒धा॒ति॒।अङ्गि॑रःऽतमा।सु॒ऽकृते॑।वसू॑नि॥  
ताव॑त्।उषः॑।राधः॑।अ॒स्मभ्य॑म्।रा॒स्व॒।याव॑त्।स्तो॒तृऽभ्यः॑।अर॑दः।गृ॒णा॒ना।याम्।त्वा॒।ज॒ज्ञुः।वृ॒ष॒भस्य॑।रवे॑ण।वि।दृ॒ळ्हस्य॑।दुरः॑।अद्रेः॑।औ॒र्णोः॒॥  
दे॒वम्ऽदे॑वम्।राध॑से।चो॒दय॑न्ती।अ॒स्म॒द्र्य॑क्।सू॒नृताः॑।ई॒रय॑न्ती।वि॒ऽउ॒च्छन्ती॑।नः॒।स॒नये॑।धियः॑।धाः॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
