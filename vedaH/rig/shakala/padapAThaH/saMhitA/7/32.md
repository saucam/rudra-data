

  
मो इति॑।सु।त्वा॒।वा॒घतः॑।च॒न।आ॒रे।अ॒स्मत्।नि।री॒र॒म॒न्।आ॒रात्ता॑त्।चि॒त्।स॒ध॒ऽमाद॑म्।नः॒।आ।ग॒हि॒।इ॒ह।वा॒।सन्।उप॑।श्रु॒धि॒॥  
इ॒मे।हि।ते॒।ब्र॒ह्म॒ऽकृतः॑।सु॒ते।सचा॑।मधौ॑।न।मक्षः॑।आस॑ते।इन्द्रे॑।काम॑म्।ज॒रि॒तारः॑।व॒सु॒ऽयवः॑।रथे॑।न।पाद॑म्।आ।द॒धुः॒॥  
रा॒यःऽका॑मः।वज्र॑ऽहस्तम्।सु॒ऽदक्षि॑णम्।पु॒त्रः।न।पि॒तर॑म्।हु॒वे॒॥  
इ॒मे।इन्द्रा॑य।सु॒न्वि॒रे॒।सोमा॑सः।दधि॑ऽआशिरः।तान्।आ।मदा॑य।व॒ज्र॒ऽह॒स्त॒।पी॒तये॑।हरि॑ऽभ्याम्।या॒हि॒।ओकः॑।आ॥  
श्रव॑त्।श्रुत्ऽक॑र्णः।ई॒य॒ते॒।वसू॑नाम्।नु।चि॒त्।नः॒।म॒र्धि॒ष॒त्।गिरः॑।स॒द्यः।चि॒त्।यः।स॒हस्रा॑णि।स॒ता।दद॑त्।नकिः॑।दित्स॑न्तम्।आ।मि॒न॒त्॥  
सः।वी॒रः।अप्र॑तिऽस्कुतः।इन्द्रे॑ण।शू॒शु॒वे॒।नृऽभिः॑।यः।ते॒।ग॒भी॒रा।सव॑नानि।वृ॒त्र॒ऽह॒न्।सु॒नोति॑।आ।च॒।धाव॑ति॥  
भव॑।वरू॑थम्।म॒घ॒ऽव॒न्।म॒घोना॑म्।यत्।स॒म्ऽअजा॑सि।शर्ध॑तः।वि।त्वाऽह॑तस्य।वेद॑नम्।भ॒जे॒म॒हि॒।आ।दुः॒ऽनशः॑।भ॒र॒।गय॑म्॥  
सु॒नोत॑।सो॒म॒ऽपाव्ने॑।सोम॑म्।इन्द्रा॑य।व॒ज्रिणे॑।पच॑त्स्।प॒क्तीः।अव॑से।कृ॒णु॒ध्वम्।इत्।पृ॒णन्।इत्।पृ॒ण॒ते।मयः॑॥  
मा।स्रे॒ध॒त॒।सो॒मि॒नः॒।दक्ष॑त।म॒हे।कृ॒णु॒ध्वम्।रा॒ये।आ॒ऽतुजे॑।त॒रणिः॑।इत्।ज॒य॒ति॒।क्षेति॑।पुष्य॑ति।न।दे॒वासः॑।क॒व॒त्नवे॑॥  
नकिः॑।सु॒ऽदासः॑।रथ॑म्।परि॑।आ॒स॒।न।री॒र॒म॒त्।इन्द्रः॑।यस्य॑।अ॒वि॒ता।यस्य॑।म॒रुतः॑।गम॑त्।सः।गोऽम॑ति।व्र॒जे॥  
गम॑त्।वाज॑म्।वा॒जय॑न्।इ॒न्द्र॒।मर्त्यः॑।यस्य॑।त्वम्।अ॒वि॒ता।भुवः॑।अ॒स्माक॑म्।बो॒धि॒।अ॒वि॒ता।रथा॑नाम्।अ॒स्माक॑म्।शू॒र॒।नृ॒णाम्॥  
उत्।इत्।नु।अ॒स्य॒।रि॒च्य॒ते।अंशः॑।धन॑म्।न।जि॒ग्युषः॑।यः।इन्द्रः॑।हरि॑ऽवान्।न।द॒म्भ॒न्ति॒।तम्।रिपः॑।दक्ष॑म्।द॒धा॒ति॒।सो॒मिनि॑॥  
मन्त्र॑म्।अख॑र्वम्।सुऽधि॑तम्।सु॒ऽपेश॑सम्।दधा॑त।य॒ज्ञिये॑षु।आ।पू॒र्वीः।च॒न।प्रऽसि॑तयः।त॒र॒न्ति॒।तम्।यः।इन्द्रे॑।कर्म॑णा।भुव॑त्॥  
कः।तम्।इ॒न्द्र॒।त्वाऽव॑सुम्।आ।मर्त्यः॑।द॒ध॒र्ष॒ति॒।श्र॒द्धा।इत्।ते॒।म॒घ॒ऽव॒न्।पार्ये॑।दि॒वि।वा॒जी।वाज॑म्।सि॒सा॒स॒ति॒॥  
म॒घोनः॑।स्म॒।वृ॒त्र॒ऽहत्ये॑षु।चो॒द॒य॒।ये।दद॑ति।प्रि॒या।वसु॑।तव॑।प्रऽनी॑ती।ह॒रि॒ऽअ॒श्व॒।सू॒रिऽभिः॑।विश्वा॑।त॒रे॒म॒।दुः॒ऽइ॒ता॥  
तव॑।इत्।इ॒न्द्र॒।अ॒व॒मम्।वसु॑।त्वम्।पु॒ष्य॒सि॒।म॒ध्य॒मम्।स॒त्रा।विश्व॑स्य।प॒र॒मस्य॑।रा॒ज॒सि॒।नकिः॑।त्वा॒।गोषु॑।वृ॒ण्व॒ते॒॥  
त्वम्।विश्व॑स्य।ध॒न॒ऽदाः।अ॒सि॒।श्रु॒तः।ये।ई॒म्।भव॑न्ति।आ॒जयः॑।तव॑।अ॒यम्।विश्वः॑।पु॒रु॒ऽहू॒त॒।पार्थि॑वः।अ॒व॒स्युः।नाम॑।भि॒क्ष॒ते॒॥  
यत्।इ॒न्द्र॒।याव॑तः।त्वम्।ए॒ताव॑त्।अ॒हम्।ईशी॑य।स्तो॒तार॑म्।इत्।दि॒धि॒षे॒य॒।र॒द॒व॒सो॒ इति॑ रदऽवसो।न।पा॒प॒ऽत्वाय॑।रा॒सी॒य॒॥  
शिक्षे॑यम्।इत्।म॒ह॒ऽय॒ते।दि॒वेऽदि॑वे।रा॒यः।आ।कु॒ह॒चि॒त्ऽविदे॑।नहि।त्वत्।अ॒न्यत्।म॒घ॒ऽव॒न्।नः॒।आप्य॑म्।वस्यः॑।अस्ति॑।पि॒ता।च॒न॥  
त॒रणिः॑।इत्।सि॒सा॒स॒ति॒।वाज॑म्।पुर॑म्ऽध्या।यु॒जा।आ।वः॒।इन्द्र॑म्।पु॒रु॒ऽहू॒तम्।न॒मे॒।गि॒रा।ने॒मिम्।तष्टा॑ऽइव।सु॒ऽद्र्व॑म्॥  
न।दुः॒ऽस्तु॒ती।मर्त्यः॑।वि॒न्द॒ते॒।वसु॑।न।स्रेध॑न्तम्।र॒यिः।न॒श॒त्।सु॒ऽशक्तिः॑।इत्।म॒घ॒ऽव॒न्।तुभ्य॑म्।माऽव॑ते।दे॒ष्णम्।यत्।पार्ये॑।दि॒वि॥  
अ॒भि।त्वा॒।शू॒र॒।नो॒नु॒मः॒।अदु॑ग्धाःऽइव।धे॒नवः॑।ईशा॑नम्।अ॒स्य।जग॑तः।स्वः॒ऽदृश॑म्।ईशा॑नम्।इ॒न्द्र॒।त॒स्थुषः॑॥  
न।त्वाऽवा॑न्।अ॒न्यः।दि॒व्यः।न।पार्थि॑वः।न।जा॒तः।न।ज॒नि॒ष्य॒ते॒।अ॒श्व॒ऽयन्तः॑।म॒घ॒ऽव॒न्।इ॒न्द्र॒।वा॒जिनः॑।ग॒व्यन्तः॑।त्वा॒।ह॒वा॒म॒हे॒॥  
अ॒भि।स॒तः।तत्।आ।भ॒र॒।इन्द्र॑।ज्यायः॑।कनी॑यसः।पु॒रु॒ऽवसुः॑।हि।म॒घ॒ऽव॒न्।स॒नात्।अ॒सि॒।भरे॑ऽभरे।च॒।हव्यः॑॥  
परा॑।नु॒द॒स्व॒।म॒घ॒ऽव॒न्।अ॒मित्रा॑न्।सु॒ऽवेदा॑।नः॒।वसु॑।कृ॒धि॒।अ॒स्माक॑म्।बो॒धि॒।अ॒वि॒ता।म॒हा॒ऽध॒ने।भव॑।वृ॒धः।सखी॑नाम्॥  
इन्द्र॑।क्रतु॑म्।नः॒।आ।भ॒र॒।पि॒ता।पु॒त्रेभ्यः॑।यथा॑।शिक्ष॑।नः॒।अ॒स्मिन्।पु॒रु॒ऽहू॒त॒।याम॑नि।जी॒वाः।ज्योतिः॑।अ॒शी॒म॒हि॒॥  
मा।नः॒।अज्ञा॑ताः।वृ॒जनाः॑।दुः॒ऽआ॒ध्यः॑।मा।अशि॑वासः।अव॑।क्र॒मुः॒।त्वया॑।व॒यम्।प्र॒ऽवतः॑ शश्व॑तीः।अ॒पः।अति॑।शू॒र॒।त॒रा॒म॒सि॒॥  
