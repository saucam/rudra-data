

  
प्र।सा॒क॒म्ऽउक्षे॑।अ॒र्च॒त॒।ग॒णाय॑।यः।दैव्य॑स्य।धाम्नः॑।तुवि॑ष्मान्।उ॒त।क्षो॒द॒न्ति॒।रोद॑सी॒ इति॑।म॒हि॒ऽत्वा।नक्ष॑न्ते।नाक॑म्।निःऽऋ॑तेः।अ॒वं॒शात्॥  
ज॒नूः।चि॒त्।वः॒।म॒रु॒तः॒।त्वे॒ष्ये॑ण।भीमा॑सः।तुवि॑ऽमन्यवः।अया॑सः।प्र।ये।महः॑ऽभिः।ओज॑सा।उ॒त।सन्ति॑।विश्वः॑।वः॒।याम॑न्।भ॒य॒ते॒।स्वः॒ऽदृक्॥  
बृ॒हत्।वयः॑।म॒घव॑त्ऽभ्यः।द॒धा॒त॒।जुजो॑षन्।इत्।म॒रुतः॑।सु॒ऽस्तु॒तिम्।नः॒।ग॒तः।न।अध्वा॑।वि।ति॒रा॒ति॒।ज॒न्तुम्।प्र।नः॒।स्पा॒र्हाभिः॑।ऊ॒तिऽभिः॑।ति॒रे॒त॒॥  
यु॒ष्माऽऊ॑तः।विप्रः॑।म॒रु॒तः॒।श॒त॒स्वी।यु॒ष्माऽऊ॑तः।अर्वा॑।सहु॑रिः।स॒ह॒स्री।यु॒ष्माऽऊ॑तः।स॒म्ऽराट्।उ॒त।ह॒न्ति॒।वृ॒त्रम्।प्र।तत्।वः॒।अ॒स्तु॒।धू॒त॒यः॒।दे॒ष्णम्॥  
तान्।आ।रु॒द्रस्य॑।मी॒ळ्हुषः॑।वि॒वा॒से॒।कु॒वित्।नंस॑न्ते।म॒रुतः॑।पुनः॑।नः॒।यत्।स॒स्वर्ता॑।जि॒ही॒ळि॒रे।यत्।आ॒विः।अव॑।तत्।एनः॑।ई॒म॒हे॒।तु॒राणा॑म्॥  
प्र।सा।वा॒चि॒।सु॒ऽस्तु॒तिः।म॒घोना॑म्।इ॒दम्।सु॒ऽउ॒क्तम्।म॒रुतः॑।जु॒ष॒न्त॒।आ॒रात्।चि॒त्।द्वेषः॑।वृ॒ष॒णः॒।यु॒यो॒त॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
