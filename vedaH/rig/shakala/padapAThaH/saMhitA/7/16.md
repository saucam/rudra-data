

  
ए॒ना।वः॒।अ॒ग्निम्।नम॑सा।ऊ॒र्जः।नपा॑तम्।आ।हु॒वे॒।प्रि॒यम्।चेति॑ष्ठम्।अ॒र॒तिम्।सु॒ऽअ॒ध्व॒रम्।विश्व॑स्य।दू॒तम्।अ॒मृत॑म्॥  
सः।यो॒ज॒ते॒।अ॒रु॒षा।वि॒श्वऽभो॑जसा।सः।दु॒द्र॒व॒त्।सुऽआ॑हुतः।सु॒ऽब्रह्मा॑।य॒ज्ञः।सु॒ऽशमी॑।वसू॑नाम्।दे॒वम्।राधः॑।जना॑नाम्॥  
उत्।अ॒स्य॒।शो॒चिः।अ॒स्था॒त्।आ॒ऽजुह्वा॑नस्य।मी॒ळ्हुषः॑।उत्।धू॒मासः॑।अ॒रु॒षासः॑।दि॒वि॒ऽस्पृशः॑।सम्।अ॒ग्निम्।इ॒न्ध॒ते॒।नरः॑॥  
तम्।त्वा॒।दु॒तम्।कृ॒ण्म॒हे॒।य॒शःऽत॑मम्।दे॒वान्।आ।वी॒तये॑।व॒ह॒।विश्वा॑।सू॒नो॒ इति॑।स॒ह॒सः॒।म॒र्त॒ऽभोज॑ना।रास्व॑।तत्।यत्।त्वा॒।ईम॑हे॥  
त्वम्।अ॒ग्ने॒।गृ॒हऽप॑तिः।त्वम्।होता॑।नः॒।अ॒ध्व॒रे।त्वम्।पोता॑।वि॒श्व॒ऽवा॒र॒।प्रऽचे॑ताः।यक्षि॑।वेषि॑।च॒।वार्य॑म्॥  
कृ॒धि।रत्न॑म्।यज॑मानाय।सु॒क्र॒तो॒ इति॑ सुऽक्रतो।त्वम्।हि।र॒त्न॒ऽधाः।असि॑।आ।नः॒।ऋ॒ते।शि॒शी॒हि॒।विश्व॑म्।ऋ॒त्विज॑म्।सु॒ऽशंसः॑।यः।च॒।दक्ष॑ते॥  
त्वे इति॑।अ॒ग्ने॒।सु॒ऽआ॒हु॒त॒।प्रि॒यासः॑।स॒न्तु॒।सू॒रयः॑।य॒न्तारः॑।ये।म॒घऽवा॑नः।जना॑नाम्।ऊ॒र्वान्।दय॑न्त।गोना॑म्॥  
येषा॑म्।इळा॑।घृ॒तऽह॑स्ता।दु॒रो॒णे।आ।अपि॑।प्रा॒ता।नि॒ऽसीद॑ति।तान्।त्रा॒य॒स्व॒।स॒ह॒स्य॒।द्रु॒हः।नि॒दः।यच्छ॑।नः॒।शर्म॑।दी॒र्घ॒ऽश्रुत्॥  
सः।म॒न्द्रया॑।च॒।जि॒ह्वया॑।वह्निः॑।आ॒सा।वि॒दुःऽत॑रः।अग्ने॑।र॒यिम्।म॒घव॑त्ऽभ्यः।नः॒।आ।व॒ह॒।ह॒व्यऽदा॑तिम्।च॒।सू॒द॒य॒॥  
ये।राधां॑सि।दद॑ति।अश्व्या॑।म॒घा।कामे॑न।श्रव॑सः।म॒हः।तान्।अंह॑सः।पि॒पृ॒हि॒।प॒र्तृऽभिः।त्वम्।श॒तम्।पूः॒ऽभिः।य॒वि॒ष्ठ्य॒॥  
दे॒वः।वः॒।द्र॒वि॒णः॒ऽदाः।पू॒र्णाम्।वि॒व॒ष्टि॒।आ॒ऽसिच॑म्।उत्।वा॒।सि॒ञ्चध्व॑म्।उप॑।वा॒।पृ॒ण॒ध्व॒म्।आत्।इत्।वः॒।दे॒वः।ओ॒ह॒ते॒॥  
तम्।होता॑रम्।अ॒ध्व॒रस्य॑।प्रऽचे॑तसम्।वह्नि॑म्।दे॒वाः।अ॒कृ॒ण्व॒त॒।दधा॑ति।रत्न॑म्।वि॒ध॒ते।सु॒ऽवीर्य॑म्।अ॒ग्निः।जना॑य।दा॒शुषे॑॥  
