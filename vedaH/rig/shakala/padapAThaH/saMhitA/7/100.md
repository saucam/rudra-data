

  
नु।मर्तः॑।द॒य॒ते॒।स॒नि॒ष्यन्।यः।विष्ण॑वे।उ॒रु॒ऽगा॒याय॑।दाश॑त्।प्र।यः।स॒त्राचा॑।मन॑सा।यजा॑ते।ए॒ताव॑न्तम्।नर्य॑म्।आ॒ऽविवा॑सात्॥  
त्वम्।वि॒ष्णो॒ इति॑।सु॒ऽम॒तिम्।वि॒श्वऽज॑न्याम्।अप्र॑ऽयुताम्।ए॒व॒ऽया॒वः॒।म॒तिम्।दाः॒।पर्चः॑।यथा॑।नः॒।सु॒वि॒तस्य॑।भूरेः॑।अश्व॑ऽवतः।पु॒रु॒ऽच॒न्द्रस्य॑।रा॒यः॥  
त्रिः।दे॒वः।पृ॒थि॒वीम्।ए॒षः।ए॒ताम्।वि।च॒क्र॒मे॒।श॒तऽअ॑र्चसम्।म॒हि॒ऽत्वा।प्र।विष्णुः॑।अ॒स्तु॒।त॒वसः॑।तवी॑यान्।त्वे॒षम्।हि।अ॒स्य॒।स्थवि॑रस्य।नाम॑॥  
वि।च॒क्र॒मे॒।पृ॒थि॒वीम्।ए॒षः।ए॒ताम्।क्षेत्रा॑य।विष्णुः॑।मनु॑षे।द॒श॒स्यन्।ध्रु॒वासः॑।अ॒स्य॒।की॒रयः॑।जना॑सः।उ॒रु॒ऽक्षि॒तिम्।सु॒ऽजनि॑मा।च॒का॒र॒॥  
प्र।तत्।ते॒।अ॒द्य।शि॒पि॒ऽवि॒ष्ट॒।नाम॑।अ॒र्यः।शं॒सा॒मि॒।व॒युना॑नि।वि॒द्वान्।तम्।त्वा॒।गृ॒णा॒मि॒।त॒वस॑म्।अत॑व्यान्।क्षय॑न्तम्।अ॒स्य।रज॑सः।प॒रा॒के॥  
किम्।इत्।ते॒।वि॒ष्णो॒ इति॑।प॒रि॒ऽचक्ष्य॑म्।भू॒त्।प्र।यत्।व॒व॒क्षे।शि॒पि॒ऽवि॒ष्टः।अ॒स्मि॒।मा।वर्पः॑।अ॒स्मत्।अप॑।गू॒हः॒।ए॒तत्।यत्।अ॒न्यऽरू॑पः।स॒मि॒थे।ब॒भूथ॑॥  
वष॑ट्।ते॒।वि॒ष्णो॒ इति॑।आ॒सः।आ।कृ॒णो॒मि॒।तत्।मे॒।जु॒ष॒स्व॒।शि॒पि॒ऽवि॒ष्ट॒।ह॒व्यम्।वर्ध॑न्तु।त्वा॒।सु॒ऽस्तु॒तयः॑।गिरः॑।मे॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
