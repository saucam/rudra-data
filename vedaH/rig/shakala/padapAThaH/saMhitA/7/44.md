

  
द॒धि॒ऽक्राम्।वः॒।प्र॒थ॒मम्।अ॒श्विना॑।उ॒षस॑म्।अ॒ग्निम्।सम्ऽइ॑द्धम्।भग॑म्।ऊ॒तये॑।हु॒वे॒।इन्द्र॑म्।विष्णु॑म्।पू॒षण॑म्।ब्रह्म॑णः।पति॑म्।आ॒दि॒त्यान्।द्यावा॑पृथि॒वी इति॑।अ॒पः।स्वः॑॥  
द॒धि॒ऽक्राम्।ऊँ॒ इति॑।नम॑सा।बो॒धय॑न्तः।उ॒त्ऽईरा॑णाः।य॒ज्ञम्।उ॒प॒ऽप्र॒यन्तः॑।इळा॑म्।दे॒वीम्।ब॒र्हिषि॑।सा॒दय॑न्तः।अ॒श्विना॑।विप्राः॑।सु॒ऽहवा॑।हु॒वे॒म॒॥  
द॒धि॒ऽक्रावा॑णम्।बु॒बु॒धा॒नः।अ॒ग्निम्।उप॑।ब्रु॒वे॒।उ॒षस॑म्।सूर्य॑म्।गाम्।ब्र॒ध्नम्।मँ॒ंश्च॒तोः।वरु॑णस्य।ब॒भ्रुम्।ते।विश्वा॑।अ॒स्मत्।दुः॒ऽइ॒ता।य॒व॒य॒न्तु॒॥  
द॒धि॒ऽक्रावा॑।प्र॒थ॒मः।वा॒जी।अर्वा॑।अग्रे॑।रथा॑नाम्।भ॒व॒ति॒।प्र॒ऽजा॒नन्।स॒म्ऽवि॒दा॒नः।उ॒षसा॑।सूर्ये॑ण।आ॒दि॒त्येभिः॑।वसु॑ऽभिः।अङ्गि॑रःऽभिः॥  
आ।नः॒।द॒धि॒ऽक्राः।प॒थ्या॑म्।अ॒न॒क्तु॒।ऋ॒तस्य॑।पन्था॑म्।अनु॑ऽए॒त॒वै।ऊँ॒ इति॑।शृ॒णोतु॑।नः॒।दैव्य॑म्।शर्धः॑।अ॒ग्निः।शृ॒ण्वन्तु॑।विश्वे॑।म॒हि॒षाः।अमू॑राः॥  
