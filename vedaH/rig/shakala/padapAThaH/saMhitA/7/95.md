

  
प्र।क्षोद॑सा।धाय॑सा।स॒स्रे॒।ए॒षा।सर॑स्वती।ध॒रुण॑म्।आय॑सी।पूः।प्र॒ऽबाब॑धाना।र॒थ्या॑ऽइव।या॒ति॒।विश्वाः॑।अ॒पः।म॒हि॒ना।सिन्धुः॑।अ॒न्याः॥  
एका॑।अ॒चे॒त॒त्।सर॑स्वती।न॒दीना॑म्।शुचिः॑।य॒ती।गि॒रिऽभ्यः॑।आ।स॒मु॒द्रात्।रा॒यः।चेत॑न्ती।भुव॑नस्य।भूरेः॑।घृ॒तम्।पयः॑।दु॒दु॒हे॒।नाहु॑षाय॥  
सः।व॒वृ॒धे॒।नर्यः॑।योष॑णासु।वृषा॑।शिशुः॑।वृ॒ष॒भः।य॒ज्ञिया॑सु।सः।वा॒जिन॑म्।म॒घव॑त्ऽभ्यः।द॒धा॒ति॒।वि।सा॒तये॑।त॒न्व॑म्।म॒मृ॒जी॒त॒॥  
उ॒त।स्या।नः॒।सर॑स्वती।जु॒षा॒णा।उप॑।श्र॒व॒त्।सु॒ऽभगा॑।य॒ज्ञे।अ॒स्मिन्।मि॒तज्ञु॑ऽभिः।न॒म॒स्यैः॑।इ॒या॒ना।रा॒या।यु॒जा।चि॒त्।उत्ऽत॑रा।सखि॑ऽभ्यः॥  
इ॒मा।जुह्वा॑नाः।यु॒ष्मत्।आ।नमः॑ऽभिः।प्रति॑।स्तोम॑म्।स॒र॒स्व॒ति॒।जु॒ष॒स्व॒।तव॑।शर्म॑न्।प्रि॒यऽत॑मे।दधा॑नाः।उप॑।स्थे॒या॒म॒।श॒र॒णम्।न।वृ॒क्षम्॥  
अ॒यम्।ऊँ॒ इति॑।ते॒।स॒र॒स्व॒ति॒।वसि॑ष्ठः।द्वारौ॑।ऋ॒तस्य॑।सु॒ऽभ॒गे॒।वि।आ॒व॒रित्या॑वः।वर्ध॑।शु॒भ्रे॒।स्तु॒व॒ते।रा॒सि॒।वाजा॑न्।यू॒यम्।पा॒त॒।स्व॒स्तिऽभिः॑।सदा॑।नः॒॥  
