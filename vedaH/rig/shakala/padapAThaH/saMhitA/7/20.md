

  
उ॒ग्रः।ज॒ज्ञे॒।वी॒र्या॑य।स्व॒धाऽवा॑न्।चक्रिः॑।अपः॑।नर्यः॑।यत्।क॒रि॒ष्यन्।जग्मिः॑।युवा॑।नृ॒ऽसद॑नम्।अवः॑ऽभिः।त्रा॒ता।नः॒।इन्द्रः॑।एन॑सः।म॒हः।चि॒त्॥  
हन्ता॑।वृ॒त्रम्।इन्द्रः॑।शूशु॑वानः।प्र।आ॒वी॒त्।नु।वी॒रः।ज॒रि॒तार॑म्।ऊ॒ती।कर्ता॑।सु॒ऽदासे॑।अह॑।वै।ऊँ॒ इति॑।लो॒कम्।दाता॑।वसु॑।मुहुः॑।आ।दा॒शुषे॑।भू॒त्॥  
यु॒ध्मः।अ॒न॒र्वा।ख॒ज॒ऽकृत्।स॒मत्ऽवा॑।शूरः॑।स॒त्रा॒षाट्।ज॒नुषा॑।ई॒म्।अषा॑ळ्हः।वि।आ॒से॒।इन्द्रः॑।पृत॑नाः।सु॒ऽओजाः॑।अध॑।विश्व॑म्।श॒त्रु॒ऽयन्त॑म्।ज॒घा॒न॒॥  
उ॒भे इति॑।चि॒त्।इ॒न्द्र॒।रोद॑सी॒ इति॑।म॒हि॒ऽत्वा।प॒प्रा॒थ॒।तवि॑षीभिः।तु॒वि॒ष्मः॒।नि।वज्र॑म्।इन्द्रः॑।हरि॑ऽवान्।मिमि॑क्षन्।सम्।अन्ध॑सा।मदे॑षु।वै।उ॒वो॒च॒॥  
वृषा॑।ज॒जा॒न॒।वृष॑णम्।रणा॑य।तम्।ऊँ॒ इति॑।चि॒त्।नारी॑।नर्य॑म्।स॒सू॒व॒।प्र।यः।से॒ना॒ऽनीः।अध॑।नृऽभ्यः॑।अस्ति॑।इ॒नः।सत्वा॑।गो॒ऽएष॑णः।सः।धृ॒ष्णुः॥  
नु।चि॒त्।सः।भ्रे॒ष॒ते॒।जनः॑।न।रे॒ष॒त्।मनः॑।यः।अ॒स्य॒।घो॒रम्।आ॒ऽविवा॑सात्।य॒ज्ञैः।यः।इन्द्रे॑।दध॑ते।दुवां॑सि।क्षय॑त्।सः।रा॒ये।ऋ॒त॒ऽपाः।ऋ॒ते॒ऽजाः॥  
यत्।इ॒न्द्र॒।पूर्वः॑।अप॑राय।शि॒क्ष॒न्।अय॑त्।ज्याया॑न्।कनी॑यसः।दे॒ष्णम्।अ॒मृतः॑।इत्।परि॑।आ॒सी॒त॒।दू॒रम्।आ।चि॒त्र॒।चित्र्य॑म्।भ॒र॒।र॒यिम्।नः॒॥  
यः।ते॒।इ॒न्द्र॒।प्रि॒यः।जनः॑।ददा॑शत्।अस॑त्।नि॒रे॒के।अ॒द्रि॒ऽवः॒।सखा॑।ते॒।व॒यम्।ते॒।अ॒स्याम्।सु॒ऽम॒तौ।चनि॑ष्ठाः।स्या॒म॒।वरू॑थे।अघ्न॑तः।नृऽपी॑तौ॥  
ए॒षः।स्तोमः॑।अ॒चि॒क्र॒द॒त्।वृषा॑।ते॒।उ॒त।स्ता॒मुः।म॒घ॒ऽव॒न्।अ॒क्र॒पि॒ष्ट॒।रा॒यः।कामः॑।ज॒रि॒तार॑म्।ते॒।आ।अ॒ग॒न्।त्वम्।अ॒ङ्ग।श॒क्र॒।वस्वः॑।आ।श॒कः॒।नः॒॥  
सः।नः॒।इ॒न्द्र॒।त्वऽय॑तायै।इ॒षे।धाः॒।त्मना॑।च॒।ये।म॒घऽवा॑नः।जु॒नन्ति॑।वस्वी॑।सु।ते॒।ज॒रि॒त्रे।अ॒स्तु।श॒क्तिः।यू॒यम्।पा॒त॒।स्व॒स्तिऽभिः॑।सदा॑।नः॒॥  
