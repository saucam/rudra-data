

  
प्र।शु॒क्रा।ए॒तु॒।दे॒वी।म॒नी॒षा।अ॒स्मत्।सुऽत॑ष्टः।रथः॑।न।वा॒जी॥  
वि॒दुः।पृ॒थि॒व्याः।दि॒वः।ज॒नित्र॑म्।शृ॒ण्वन्ति॑।आपः॑।अध॑।क्षर॑न्तीः॥  
आपः॑।चि॒त्।अ॒स्मै॒।पिन्व॑न्त।पृ॒थ्वीः।वृ॒त्रेषु॑।शूराः॑।मंस॑न्ते।उ॒ग्राः॥  
आ।धू॒र्षु।अ॒स्मै॒।दधा॑त।अश्वा॑न्।इन्द्रः॑।न।व॒ज्री।हिर॑ण्यऽबाहुः॥  
अ॒भि।प्र।स्था॒त॒।अह॑ऽइव।य॒ज्ञम्।याता॑ऽइव।पत्म॑न्।त्मना॑।हि॒नो॒त॒॥  
त्मना॑।स॒मत्ऽसु॑।हि॒नोत॑।य॒ज्ञम्।दधा॑त।के॒तुम्।जना॑य।वी॒रम्॥  
उत्।अ॒स्य॒।शुष्मा॑त्।भा॒नुः।न।आ॒र्त॒।बिभ॑र्ति।भा॒रम्।पृ॒थि॒वी।न।भूम॑॥  
ह्वया॑मि।दे॒वान्।अया॑तुः।अ॒ग्ने॒।साध॑न्।ऋ॒तेन॑।धिय॑म्।द॒धा॒मि॒॥  
अ॒भि।वः॒।दे॒वीम्।धिय॑म्।द॒धि॒ध्व॒म्।प्र।वः॒।दे॒व॒ऽत्रा।वाच॑म्।कृ॒णु॒ध्व॒म्॥  
आ।च॒ष्टे॒।आ॒सा॒म्।पाथः॑।न॒दीना॑म्।वरु॑णः।उ॒ग्रः।स॒हस्र॑ऽचक्षाः॥  
राजा॑।रा॒ष्ट्राना॑म्।पेशः॑।न॒दीना॑म्।अनु॑त्तम्।अ॒स्मै॒।क्ष॒त्रम्।वि॒श्वऽआ॑यु॥  
अवि॑ष्टो॒ इति॑।अ॒स्मान्।विश्वा॑सु।वि॒क्षु।अद्यु॑म्।कृ॒णो॒त॒।शंस॑म्।नि॒नि॒त्सोः॥  
वि।ए॒तु॒।दि॒द्युत्।द्वि॒षाम्।अशे॑वा।यु॒योत॑।विष्व॑क्।रपः॑।त॒नूना॑म्॥  
अवी॑त्।नः॒।अ॒ग्निः।ह॒व्य॒ऽअत्।नमः॑ऽभिः।प्रेष्ठः॑।अ॒स्मै॒।अ॒धा॒यि॒।स्तोमः॑॥  
स॒ऽजूः।दे॒वेभिः॑।अ॒पाम्।नपा॑तम्।सखा॑यम्।कृ॒ध्व॒म्।शि॒वः।नः॒।अ॒स्तु॒॥  
अ॒प्ऽजाम्।उ॒क्थैः।अहि॑म्।गृ॒णी॒षे॒।बु॒ध्ने।न॒दीना॑म्।रजः॑ऽसु।सीद॑न्॥  
मा।नः॒।अहिः॑।बु॒ध्न्यः॑।रि॒षे।धा॒त्।मा।य॒ज्ञः।अ॒स्य॒।स्रि॒ध॒त्।ऋ॒त॒ऽयोः॥  
उ॒त।नः॒।ए॒षु।नृषु॑।श्रवः॑।धुः॒।प्र।रा॒ये।य॒न्तु॒।शर्ध॑न्तः।अ॒र्यः॥  
तप॑न्ति।शत्रु॑म्।स्वः॑।न।भूम॑।म॒हाऽसे॑नासः।अमे॑भिः।ए॒षा॒म्॥  
आ।यत्।नः॒।पत्नीः॑।गम॑न्ति।अच्छ॑।त्वष्टा॑।सु॒ऽपा॒णिः।दधा॑तु।वी॒रान्॥  
प्रति॑।नः॒।स्तोम॑म्।त्वष्टा॑।जु॒षे॒त॒।स्यात्।अ॒स्मे इति॑।अ॒रम॑तिः।व॒सु॒ऽयुः॥  
ता।नः॒।रा॒स॒न्।रा॒ति॒ऽसाचः॑।वसू॒नि।आ।रोद॑सी॒ इति॑।व॒रु॒णा॒नी।शृ॒णो॒तु॒।वरू॑त्रीभिः।सु॒ऽश॒र॒णः।नः॒।अ॒स्तु॒।त्वष्टा॑।सु॒ऽदत्रः॑।वि।द॒धा॒तु॒।रायः॑॥  
तत्।नः॒।रायः॑।पर्व॑ताः।तत्।नः॒।आपः॑।तत्।रा॒ति॒ऽसाचः॑।ओष॑धीः।उ॒त।द्यौः।वन॒स्पति॑ऽभिः।पृ॒थि॒वी।स॒ऽजोषाः॑।उ॒भे इति॑।रोद॑सी॒ इति॑।परि॑।पा॒स॒तः॒।नः॒॥  
अनु॑।तत्।उ॒र्वी इति॑।रोद॑सी॒ इति॑।जि॒हा॒ता॒म्।अनु॑।द्यु॒क्षः।वरु॑णः।इन्द्र॑ऽसखा।अनु॑।विश्वे॑।म॒रुतः॑।ये।स॒हासः॑।रा॒यः।स्या॒म॒।ध॒रुण॑म्।धि॒यध्यै॑॥  
तत्।नः॒।इन्द्रः॑।वरु॑णः।मि॒त्रः।अ॒ग्निः।आपः॑।ओष॑धीः।व॒निनः॑।जु॒ष॒न्त॒।शर्म॑न्।स्या॒म॒।म॒रुता॑म्।उ॒पऽस्थे॑।यू॒यम्।पा॒त॒।स्व॒स्तिऽभिः॑।सदा॑।नः॒॥  
