

  
प्र।शु॒न्ध्युव॑म्।वरु॑णाय।प्रेष्ठा॑म्।म॒तिम्।व॒सि॒ष्ठ॒।मी॒ळ्हुषे॑।भ॒र॒स्व॒।यः।ई॒म्।अ॒र्वाञ्च॑म्।कर॑ते।यज॑त्रम्।स॒हस्र॑ऽमघम्।वृष॑णम्।बृ॒हन्त॑म्॥  
अध॑।नु।अ॒स्य॒।स॒म्ऽदृश॑म्।ज॒ग॒न्वान्।अ॒ग्नेः।अनी॑कम्।वरु॑णस्य।मं॒सि॒।स्वः॑।यत्।अश्म॑न्।अ॒धि॒ऽपाः।ऊँ॒ इति॑।अन्धः॑।अ॒भि।मा॒।वपुः॑।दृ॒शये॑।नि॒नी॒या॒त्॥  
आ।यत्।रु॒हाव॑।वरु॑णः।च॒।नाव॑म्।प्र।यत्।स॒मु॒द्रम्।ई॒रया॑व।मध्य॑म्।अधि॑।यत्।अ॒पाम्।स्नुऽभिः॑।चरा॑व।प्र।प्र॒ऽई॒ङ्खे।ई॒ङ्ख॒या॒व॒है॒।शु॒भे।कम्॥  
वसि॑ष्ठम्।ह॒।वरु॑णः।ना॒वि।आ।अ॒धा॒त्।ऋषि॑म्।च॒का॒र॒।सु॒ऽअपाः॑।महः॑ऽभिः।स्तो॒तार॑म्।विप्रः॑।सु॒दि॒न॒ऽत्वे।अह्वा॑म्।यात्।नु।द्यावः॑।त॒तन॑न्।यात्।उ॒षसः॑॥  
क्व॑।त्यानि॑।नौ॒।स॒ख्या।ब॒भू॒वुः॒।सचा॑वहे॒ इति॑।यत्।अ॒वृ॒कम्।पु॒रा।चि॒त्।बृ॒हन्त॑म्।मान॑म्।व॒रु॒ण॒।स्व॒धा॒ऽवः॒।स॒हस्र॑ऽद्वारम्।ज॒ग॒म॒।गृ॒हम्।ते॒॥  
यः।आ॒पिः।नित्यः॑।व॒रु॒ण॒।प्रि॒यः।सन्।त्वाम्।आगां॑सि।कृ॒णव॑त्।सखा॑।ते॒।मा।ते॒।एन॑स्वन्तः।य॒क्षि॒न्।भु॒जे॒म॒।य॒न्धि।स्म॒।विप्रः॑।स्तु॒व॒ते।वरू॑थम्॥  
ध्रु॒वासु॑।त्वा॒।आ॒सु।क्षि॒तिषु॑।क्षि॒यन्तः॑।वि।अ॒स्मत्।पाश॑म्।वरु॑णः।मु॒मो॒च॒त्।अवः॑।व॒न्वा॒नाः।अदि॑तेः।उ॒पऽस्था॑त्।यू॒यम्।पा॒त॒।स्व॒स्तिऽभिः॑।सदा॑।नः॒॥  
