

  
प्र।ब्रह्म॑।ए॒तु॒।सद॑नात्।ऋ॒तस्य॑।वि।र॒श्मिऽभिः॑।स॒सृ॒जे॒।सूर्यः॑।गाः।वि।सानु॑ना।पृ॒थि॒वी।स॒स्रे॒।उ॒र्वी।पृ॒थु।प्रती॑कम्।अधि॑।आ।ई॒धे॒।अ॒ग्निः॥  
इ॒माम्।वा॒म्।मि॒त्रा॒व॒रु॒णा॒।सु॒ऽवृ॒क्तिम्।इष॑म्।न।कृ॒ण्वे॒।अ॒सु॒रा॒।नवी॑यः।इ॒नः।वा॒म्।अ॒न्यः।प॒द॒वीः।अद॑ब्धः।जन॑म्।च॒।मि॒त्रः।य॒त॒ति॒।ब्रु॒वा॒णः॥  
आ वात॑स्य।ध्रज॑तः।र॒न्ते॒।इ॒त्याः।अपी॑पयन्त।धे॒नवः॑।न।सूदाः॑।म॒हः।दि॒वः।सद॑ने।जाय॑मानः।अचि॑क्रदत्।वृ॒ष॒भः।सस्मि॑न्।ऊध॑न्॥  
गि॒रा।यः।ए॒ता।यु॒नज॑त्।हरी॒ इति॑।ते॒।इन्द्र॑।प्रि॒या।सु॒ऽरथा॑।शू॒र॒।धा॒यू इति॑।प्र।यः।म॒न्युम्।रिरि॑क्षतः।मि॒नाति॑।आ।सु॒ऽक्रतु॑म्।अ॒र्य॒मण॑म्।व॒वृ॒त्या॒म्॥  
यज॑न्ते।अ॒स्य॒।स॒ख्यम्।वयः॑।च॒।न॒म॒स्विनः॑।स्वे।ऋ॒तस्य॑।धाम॑न्।वि।पृक्षः॑।बा॒ब॒धे॒।नृऽभिः॑।स्तवा॑नः।इ॒दम्।नमः॑।रु॒द्राय॑।प्रेष्ठ॑म्॥  
आ।यत्।सा॒कम्।य॒शसः॑।वा॒व॒शा॒नाः।सर॑स्वती।स॒प्तथी॑।सिन्धु॑ऽमाता।याः।सु॒स्वय॑न्त।सु॒ऽदुघाः॑।सु॒ऽधा॒राः।अ॒भि।स्वेन॑।पय॑सा।पीप्या॑नाः॥  
उ॒त।त्ये।नः॒।म॒रुतः॑।म॒न्द॒सा॒नाः।धिय॑म्।तो॒कम्।च॒।वा॒जिनः॑।अ॒व॒न्तु॒।मा।नः॒।परि॑।ख्य॒त्।अक्ष॑रा।चर॑न्ती।अवी॑वृधन्।युज्य॑म्।ते।र॒यिम्।नः॒॥  
प्र।वः॒।म॒हीम्।अ॒रम॑तिम्।कृ॒णु॒ध्व॒म्।प्र।पू॒षण॑म्।वि॒द॒थ्य॑म्।न।वी॒रम्।भग॑म्।धि॒यः।अ॒वि॒तार॑म्।नः॒।अ॒स्याः।शा॒तौ।वाज॑म्।रा॒ति॒ऽसाच॑म्।पुर॑म्ऽधिम्॥  
अच्छ॑।अ॒यम्।वः॒।म॒रु॒तः॒।श्लोकः॑।ए॒तु॒।अच्छ॑।विष्णु॑म्।नि॒सि॒क्त॒ऽपाम्।अवः॑ऽभिः।उ॒त।प्र॒ऽजायै॑।गृ॒ण॒ते।वयः॑।धुः॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
