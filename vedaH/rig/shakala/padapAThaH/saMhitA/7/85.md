

  
पु॒नी॒षे।वा॒म्।अ॒र॒क्षस॑म्।म॒नी॒षाम्।सोम॑म्।इन्द्रा॑य।वरु॑णा॒य।जुह्व॑त्।घृ॒तऽप्र॑तीकाम्।उ॒षस॑म्।न।दे॒वीम्।ता।नः॒।याम॑न्।उ॒रु॒ष्य॒ता॒म्।अ॒भीके॑॥  
स्पर्ध॑न्ते।वै।ऊँ॒ इति॑।दे॒व॒ऽहूये॑।अत्र॑।येषु॑।ध्व॒जेषु॑।दि॒द्यवः॑।पत॑न्ति।यु॒वम्।तान्।इ॒न्द्रा॒व॒रु॒णौ॒।अ॒मित्रा॑न्।ह॒तम्।परा॑चः।शर्वा॑।विषू॑चः॥  
आपः॑।चि॒त्।हि।स्वऽय॑शसः।सदः॑ऽसु।दे॒वीः।इन्द्र॑म्।वरु॑णम्।दे॒वता॑।धुरिति॒ धुः।कृ॒ष्टीः।अ॒न्यः।धा॒रय॑ति।प्रऽवि॑क्ताः।वृ॒त्राणि॑।अ॒न्यः।अ॒प्र॒तीनि॑।ह॒न्ति॒॥  
सः।सु॒ऽक्रतुः॑।ऋ॒त॒ऽचित्।अ॒स्तु॒।होता॑।यः।आ॒दि॒त्या॒।शव॑सा।वा॒म्।नम॑स्वान्।आ॒ऽव॒वर्त॑त्।अव॑से।वा॒म्।ह॒विष्मा॑न्।अस॑त्।इत्।सः।सु॒वि॒ताय॑।प्रय॑स्वान्॥  
इ॒यम्।इन्द्र॑म्।वरु॑णम्।अ॒ष्ट॒।मे॒।गीः।प्र।आ॒व॒त्।तो॒के।तन॑ये।तूतु॑जाना।सु॒ऽरत्ना॑सः।दे॒वऽवी॑तिम्।ग॒मे॒म॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
