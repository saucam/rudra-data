

  
प्रा॒तः।अ॒ग्निम्।प्र॒तः।इन्द्र॑म्।ह॒वा॒म॒हे॒।प्र॒तः।मि॒त्रावरु॑णा।प्रा॒तः।अ॒श्विना॑।प्र॒तः।भग॑म्।पू॒षण॑म्।ब्रह्म॑णः।पति॑म्।प्र॒तः।सोम॑म्।उ॒त।रु॒द्रम्।हु॒वे॒म॒॥  
प्रा॒तः॒ऽजित॑म्।भग॑म्।उ॒ग्रम्।हु॒वे॒म॒।व॒यम्।पु॒त्रम्।अदि॑तेः।यः।वि॒ऽध॒र्ता।आ॒ध्रः।चि॒त्।यम्।मन्य॑मानः।तु॒रः।चि॒त्।राजा॑।चि॒त्।यम्।भग॑म्।भ॒क्षि॒।इति॑।आह॑॥  
भग॑।प्रऽने॑त॒रिति॒ प्रऽने॑तः।भग॑।सत्य॑ऽराधः।भग॑।इ॒माम्।धिय॑म्।उत्।अ॒व॒।दद॑त्।नः॒।भग॑।प्र।नः॒।ज॒न॒य॒।गोभिः॑।अश्वैः॑।भग॑।प्र।नृऽभिः॑।नृ॒ऽवन्तः॑।स्या॒म॒॥  
उत॑।इ॒दानी॑म्।भग॑ऽवन्तः।स्या॒म॒।उ॒त।प्र॒ऽपि॒त्वे।उ॒त।मध्ये॑।अह्ना॑म्।उ॒त।उत्ऽइ॑ता।म॒घ॒ऽव॒न्।सूर्य॑स्य।व॒यम्।दे॒वाना॑म्।सु॒ऽम॒तौ।स्या॒म॒॥  
भगः॑।ए॒व।भग॑ऽवान्।अ॒स्तु॒।दे॒वाः॒।तेन॑।व॒यम्।भग॑ऽवन्तः।स्या॒म॒।तम्।त्वा॒।भ॒ग॒।सर्वः॑।इत्।जो॒ह॒वी॒ति॒।सः।नः॒।भ॒ग॒।पु॒रः॒ऽए॒ता।भ॒व॒।इ॒ह॥  
सम्।अ॒ध्व॒राय॑।उ॒षसः॑।न॒म॒न्त॒।द॒धि॒क्रावा॑ऽइव।शुच॑ये।प॒दाय॑।अ॒र्वा॒ची॒नम्।व॒सु॒ऽविद॑म्।भग॑म्।नः॒।रथ॑म्ऽइव।अश्वाः॑।वा॒जिनः॑।आ।व॒ह॒न्तु॒॥  
अश्व॑ऽवतीः।गोऽम॑तीः।नः॒।उ॒षसः॑।वी॒रऽव॑तीः।सद॑म्।उ॒च्छ॒न्तु॒।भ॒द्राः।घृ॒तम्।दुहा॑नाः।वि॒श्वतः॑।प्रऽपी॑ताः।यू॒यम्।पा॒त॒।स्व॒स्तिऽभिः॑।सदा॑।नः॒॥  
