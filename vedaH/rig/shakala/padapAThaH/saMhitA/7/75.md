

  
वि।उ॒षाः।आ॒वः॒।दि॒वि॒ऽजाः।ऋ॒तेन॑।आ॒विः॒ऽकृ॒ण्वा॒ना।म॒हि॒मान॑म्।आ।अ॒गा॒त्।अप॑।द्रुहः॑।तमः॑।आ॒वः॒।अजु॑ष्टम्।अङ्गि॑रःऽतमा।प॒थ्याः॑।अ॒जी॒ग॒रिति॑॥  
म॒हे।नः॒।अ॒द्य।सु॒वि॒ताय॑।बो॒धि॒।उषः॑।म॒हे।सौभ॑गाय।प्र।य॒न्धि॒।चि॒त्रम्।र॒यिम्।य॒शस॑म्।धे॒हि॒।अ॒स्मे इति॑।देवि॑।मर्ते॑षु।मा॒नु॒षि॒।श्र॒व॒स्युम्॥  
ए॒ते।त्ये।भा॒नवः॑।द॒र्श॒तायाः॑।चि॒त्राः।उ॒षसः॑।अ॒मृता॑सः।आ।अ॒गुः॒।ज॒नय॑न्तः।दैव्या॑नि।व्र॒तानि।आ॒ऽपृ॒णन्तः॑।अ॒न्तरि॑क्षा।वि।अ॒स्थुः॒॥  
ए॒षा।स्या।यु॒जा॒ना।प॒रा॒कात्।पञ्च॑।क्षि॒तीः।परि॑।स॒द्यः।जि॒गा॒ति॒।अ॒भि॒ऽपश्य॑न्ती।व॒युना॑।जना॑नाम्।दि॒वः।दु॒हि॒ता।भुव॑नस्य।पत्नी॑॥  
वा॒जिनी॑ऽवती।सूर्य॑स्य।योषा॑।चि॒त्रऽम॑घा।रा॒यः।ई॒शे॒।वसू॑नाम्।ऋषि॑ऽस्तुता।ज॒रय॑न्ती।म॒घोनी॑।उ॒षाः।उ॒च्छ॒ति॒।वह्नि॑ऽभिः।गृ॒णा॒ना॥  
प्रति॑।द्यु॒ता॒नाम्।अ॒रु॒षासः॑।अश्वाः॑।चि॒त्राः।अ॒दृ॒श्र॒न्।उ॒षस॑म्।वह॑न्तः।याति॑।शु॒भ्रा।वि॒श्व॒ऽपिशा॑।रथे॑न।दधा॑ति।रत्न॑म्।वि॒ध॒ते।जना॑य॥  
स॒त्या।स॒त्येभिः॑।म॒ह॒ती।म॒हत्ऽभिः॑।दे॒वी।दे॒वेभिः॑।य॒ज॒ता।यज॑त्रैः।रु॒जत्।दृ॒ळ्हानि॑।दद॑त्।उ॒स्रिया॑नाम्।प्रति॑।गावः॑।उ॒षस॑म्।वा॒व॒श॒न्त॒॥  
नु।नः॒।गोऽम॑त्।वी॒रऽव॑त्।धे॒हि॒।रत्न॑म्।उषः॑।अश्व॑ऽवत्।पु॒रु॒ऽभोजः॑।अ॒स्मे इति॑।मा।नः॒।ब॒र्हिः।पु॒रु॒षता॑।नि॒दे।कः॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
