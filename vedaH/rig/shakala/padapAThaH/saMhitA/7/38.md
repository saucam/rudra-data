

  
उत्।ऊँ॒ इति॑।स्यः।दे॒वः।स॒वि॒ता।य॒या॒म॒।हि॒र॒ण्ययी॑म्।अ॒मति॑म्।याम्।अशि॑श्रेत्।नू॒नम्।भगः॑।हव्यः॑।मानु॑षेभिः।वि।यः।रत्ना॑।पु॒रु॒ऽवसुः॑।दधा॑ति॥  
उत्।ऊँ॒ इति॑।ति॒ष्ठ॒।स॒वि॒त॒रिति॑।श्रु॒धि॒।अ॒स्य।हिर॑ण्यऽपाणे।प्रऽभृ॑तौ।ऋ॒तस्य॑।वि।उ॒र्वीम्।पृ॒थ्वीम्।अ॒मति॑म्।सृ॒जा॒नः।आ।नृऽभ्यः॑।म॒र्त॒ऽभोज॑नम्।सु॒वा॒नः॥  
अपि॑।स्तु॒तः।स॒वि॒ता।दे॒वः।अ॒स्तु॒।यम्।आ।चि॒त्।विश्वे॑।वस॑वः।गृ॒णन्ति॑।सः।नः॒।स्तोमा॑न्।न॒म॒स्यः॑।चनः॑।धा॒त्।विश्वे॑भिः।पा॒तु॒।पा॒युऽभिः॑।नि।सू॒रीन्॥  
अ॒भि।यम्।दे॒वी।अदि॑तिः।गृ॒णाति॑।स॒वम्।दे॒वस्य॑।स॒वि॒तुः।जु॒षा॒णा।अ॒भि।स॒म्ऽराजः॑।वरु॑णः।गृ॒ण॒न्ति॒।अ॒भि।मि॒त्रासः॑।अ॒र्य॒मा।स॒ऽजोषाः॑॥  
अ॒भि।ये।मि॒थः।व॒नुषः॑।सप॑न्ते।रा॒तिम् दि॒वः।रा॒ति॒ऽसाचः॑।पृ॒थि॒व्याः।अहिः॑।बु॒ध्न्यः॑।उ॒त।नः॒।शृ॒णो॒तु॒।वरू॑त्री।एक॑धेनुऽभिः।नि।पा॒तु॒॥  
अनु॑।तत्।नः॒।जाःऽपतिः॑।मं॒सी॒ष्ट॒।रत्न॑म्।दे॒वस्य॑।स॒वि॒तुः।इ॒या॒नः।भग॑म्।उ॒ग्रः।अव॑से।जोह॑वीति।भग॑म्।अनु॑ग्रः।अध॑।या॒ति॒।रत्न॑म्॥  
शम्।नः॒।भ॒व॒न्तु॒।वा॒जिनः॑।हवे॑षु।दे॒वऽता॑ता।मि॒तऽद्र॑वः।सु॒ऽअ॒र्काः।ज॒म्भय॑न्तः।अहि॑म्।वृक॑म्।रक्षां॑सि।सऽने॑मि।अ॒स्मत्।यु॒य॒व॒न्।अमी॑वाः॥  
वाजे॑ऽवाजे।अ॒व॒त॒।वा॒जि॒नः॒।नः॒।धने॑षु।वि॒प्राः॒।अ॒मृ॒ताः॒।ऋ॒त॒ऽज्ञाः॒।अ॒स्य।मध्वः॑।पि॒ब॒त॒।मा॒दय॑ध्वम्।तृ॒प्ताः।या॒त॒।प॒थिऽभिः॑।दे॒व॒ऽयानैः॑॥  
