

  
उत्।ऊँ॒ इति॑।ज्योतिः॑।अ॒मृत॑म्।वि॒श्वऽज॑न्यम्।वि॒श्वान॑रः।स॒वि॒ता।दे॒वः।अ॒श्रे॒त्।क्रत्वा॑।दे॒वाना॑म्।अ॒ज॒नि॒ष्ट॒।चक्षुः॑।आ॒विः।अ॒कः॒।भुव॑नम्।विश्व॑म्।उ॒षाः॥  
प्र।मे॒।पन्था॑।दे॒व॒ऽयानाः॑।अ॒दृ॒श्र॒न्।अम॑र्धन्तः।वसु॑ऽभिः।इष्कृ॑तासः।अभू॑त्।ऊँ॒ इति॑।के॒तुः।उ॒षसः॑।पु॒रस्ता॑त्।प्र॒ती॒ची।आ।अ॒गा॒त्।अधि॑।ह॒र्म्येभ्यः॑॥  
तानि॑।इत्।अहा॑नि।ब॒हु॒लानि॑।आ॒स॒न्।या।प्रा॒चीन॑म्।उत्ऽइ॑ता॒।सूर्य॑स्य।यतः॑।परि॑।जा॒रःऽइ॑व।आ॒ऽचर॒न्ती।उषः॑।द॒दृ॒क्षे।न।पुनः॑।य॒तीऽइ॑व॥  
ते।इत्।दे॒वाना॑म्।स॒ध॒ऽमादः॑।आ॒स॒न्।ऋ॒तऽवा॑नः।क॒वयः॑।पू॒र्व्यासः॑।गू॒ळ्हम्।ज्योतिः॑।पि॒तरः॑।अनु॑।अ॒वि॒न्द॒न्।स॒त्यऽम॑न्त्राः।अ॒ज॒न॒य॒न्।उ॒षस॑म्॥  
स॒मा॒ने।ऊ॒र्वे।अधि॑।सम्ऽग॑तासः।सम्।जा॒न॒ते॒।न।य॒त॒न्ते॒।मि॒थः।ते।ते।दे॒वाना॑म्।न।मि॒न॒न्ति॒।व्र॒तानि॑।अम॑र्धन्तः।वसु॑ऽभिः।याद॑मानाः॥  
प्रति॑।त्वा॒।स्तोमैः॑।ई॒ळ॒ते॒।वसि॑ष्ठाः।उ॒षः॒ऽबुधः॑।सु॒ऽभ॒गे॒।तु॒स्तु॒ऽवांसः॑।गवा॑म्।ने॒त्री।वाज॑ऽपत्नी।नः॒।उ॒च्छ॒।उषः॑।सु॒ऽजा॒ते॒।प्र॒थ॒मा।ज॒र॒स्व॒॥  
ए॒षा।ने॒त्री।राध॑सः।सू॒नृता॑नाम्।उ॒षाः।उ॒च्छन्ती॑।रि॒भ्य॒ते॒।वसि॑ष्ठैः।दी॒र्घ॒ऽश्रुत॑म्।र॒यिम्।अ॒स्मे इति॑।दधा॑ना।यू॒यम्।पा॒त॒।स्व॒स्तिऽभिः॑।सदा॑।नः॒॥  
