

  
ओ इति॑।श्रु॒ष्टिः।वि॒द॒थ्या॑।सम्।ए॒तु॒।प्रति॑।स्तोम॑म्।द॒धी॒म॒हि॒।तु॒राणा॑म्।यत्।अ॒द्य।दे॒वः।स॒वि॒ता।सु॒वाति॑।स्याम॑।अ॒स्य॒।र॒त्निनः॑।वि॒ऽभा॒गे॥  
मि॒त्रः।तत्।नः॒।वरु॑णः।रोद॑सी॒ इति॑।च॒।द्युऽभ॑क्तम्।इन्द्रः॑।अ॒र्य॒मा।द॒दा॒तु।दिदे॑ष्टु।दे॒वी।अदि॑तिः।रेक्णः॑।वा॒युः।च॒।यत्।नि॒यु॒वैते॒ इति॑ नि॒ऽयु॒वैते॑।भगः॑।च॒॥  
सः।इत्।उ॒ग्रः।अ॒स्तु॒।म॒रु॒तः॒।सः।शु॒ष्मी।यम्।मर्त्य॑म्।पृ॒ष॒त्ऽअ॒श्वाः॒।अवा॑थ।उ॒त।ई॒म्।अ॒ग्निः।सर॑स्वती।जु॒नन्ति॑।न।तस्य॑।रा॒यः।प॒रि॒ऽए॒ता।अ॒स्ति॒॥  
अ॒यम्।हि।ने॒ता।वरु॑णः।ऋ॒तस्य॑।मि॒त्रः।राजा॑नः।अ॒र्य॒मा।अपः॑।धुरिति॒ धुः।सु॒ऽहवा॑।दे॒वी।अदि॑तिः।अ॒न॒र्वा।ते।नः॒।अंहः॑।अति॑।प॒र्ष॒न्।अरि॑ष्टान्॥  
अ॒स्य।दे॒वस्य॑।मी॒ळ्हुषः॑।व॒याः।विष्णोः॑।ए॒षस्य॑।प्र॒ऽभृ॒थे।ह॒विःऽभिः॑।वि॒दे।हि।रु॒द्रः।रु॒द्रिय॑म्।म॒हि॒ऽत्वम्।या॒सि॒ष्टम्।व॒र्तिः।अ॒श्वि॒नौ॒।इरा॑ऽवत्॥  
मा।अत्र॑।पू॒ष॒न्।आ॒घृ॒णे॒।इ॒र॒स्यः॒।वरू॑त्री।यत्।रा॒ति॒ऽसाचः॑।च॒।रास॑न्।म॒यः॒ऽभुवः॑।नः॒।अर्व॑न्तः।नि।पा॒न्तु॒।वृ॒ष्टिम्।परि॑ऽज्मा।वातः॑।द॒दा॒तु॒॥  
नु।रोद॑सी॒ इति॑।अ॒भिस्तु॑ते॒ इत्य॒भिऽस्तु॑ते।वसि॑ष्ठैः।ऋ॒तऽवा॑नः।वरु॑णः।मि॒त्रः।अ॒ग्निः।यच्छ॑न्तु।च॒न्द्राः।उ॒प॒ऽमम्।नः॒।अ॒र्कम्।यू॒यम्।पा॒त॒।स्व॒स्तिऽभिः॑।सदा॑।नः॒॥  
