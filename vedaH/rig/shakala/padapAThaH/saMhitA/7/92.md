

  
आ।वा॒यो॒ इति॑।भू॒ष॒।शु॒चि॒ऽपाः॒।उप॑।नः॒।स॒हस्र॑म्।ते॒।नि॒ऽयुतः॑।वि॒श्व॒ऽवा॒र॒।उपो॒ इति॑।ते॒।अन्धः॑।मद्य॑म्।अ॒या॒मि॒।यस्य॑।दे॒व॒।द॒धि॒षे।पू॒र्व॒ऽपेय॑म्॥  
प्र।सोता॑।जी॒रः।अ॒ध्व॒रेषु॑।अ॒स्था॒त्।सोम॑म्।इन्द्रा॑य।वा॒यवे॑।पिब॑ध्यै।प्र।यत्।वा॒म्।मध्वः॑।अ॒ग्रि॒यम्।भर॑न्ति।अ॒ध्व॒र्यवः॑।दे॒व॒ऽयन्तः॑।शची॑भिः॥  
प्र।याभिः॑।यासि॑।दा॒श्वांस॑म्।अच्छ॑।नि॒युत्ऽभिः॑।वा॒यो॒ इति॑।इ॒ष्टये॑।दु॒रो॒णे।नि।नः॒।र॒यिम्।सु॒ऽभोज॑सम्।यु॒व॒स्व॒।नि।वी॒रम्।गव्य॑म्।अश्व्य॑म्।च॒।राधः॑॥  
ये।वा॒यवे॑।इ॒न्द्र॒ऽमाद॑नासः।आऽदे॑वासः।नि॒ऽतोश॑नासः।अ॒र्यः।घ्नन्तः॑।वृ॒त्राणि॑।सू॒रिऽभिः॑।स्या॒म॒।स॒स॒ह्वांसः॑।यु॒धा।नृऽभिः॑।अ॒मित्रा॑न्॥  
आ।नः॒।नि॒युत्ऽभिः॑।श॒तिनी॑भिः।अ॒ध्व॒रम्।स॒ह॒स्रिणी॑भिः।उप॑।या॒हि॒।य॒ज्ञम्।वायो॒ इति॑।अ॒स्मिन्।सव॑ने।मा॒द॒य॒स्व॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
