

  
के।ई॒म्।विऽअ॑क्ताः।नरः॑।सऽनी॑ळाः।रु॒द्रस्य॑।मर्याः॑।अध॑।सु॒ऽअश्वाः॑॥  
नकिः॑।हि।ए॒षा॒म्।ज॒नूंषि॑।वेदे॑।ते।अ॒ङ्ग।वि॒द्रे॒।मि॒थः।ज॒नित्र॑म्॥  
अ॒भि।स्व॒ऽपूभिः॑।मि॒थः।व॒प॒न्त॒।वात॑ऽस्वनसः।श्ये॒नाः।अ॒स्पृ॒ध्र॒न्॥  
ए॒तानि॑।धीरः॑।नि॒ण्या।चि॒के॒त॒।पृश्निः॑।यत्।ऊधः॑।म॒ही।ज॒भार॑॥  
सा।विट्।सु॒ऽवीरा॑।म॒रुत्ऽभिः॑।अ॒स्तु॒।स॒नात्।सह॑न्ती।पुष्य॑न्ती।नृ॒म्णम्॥  
याम॑म्।येष्ठाः॑।शु॒भा।शोभि॑ष्ठाः।श्रि॒या।सम्ऽमि॑श्लाः।ओजः॑ऽभिः।उ॒ग्राः॥  
उ॒ग्रम्।वः॒।ओजः॑।स्थि॒रा।शवां॑सि।अध॑।म॒रुत्ऽभिः॑।ग॒णः।तुवि॑ष्मान्॥  
शु॒भ्रः।वः॒।शुष्मः॑।क्रुध्मी॑।मनां॑सि।धुनिः॑।मुनिः॑ऽइव।शर्ध॑स्य।धृ॒ष्णोः॥  
सने॑मि।अ॒स्मत्।यु॒योत॑।दि॒द्युम्।मा।वः॒।दुः॒ऽम॒तिः।इ॒ह।प्रण॑क्।नः॒॥  
प्रि॒या।वः॒।नाम॑।हु॒वे॒।तु॒राणा॑म्।आ।यत्।तृ॒पत्।म॒रु॒तः॒।वा॒व॒शा॒नाः॥  
सु॒ऽआ॒यु॒धासः॑।इ॒ष्मिणः॑।सु॒ऽनि॒ष्काः।उ॒त।स्व॒यम्।त॒न्वः॑।शुम्भ॑मानाः॥  
शुची॑।वः॒।ह॒व्या।म॒रु॒तः॒।शुची॑नाम्।शुचि॑म्।हि॒नो॒मि॒।अ॒ध्व॒रम्।शुचि॑ऽभ्यः।ऋ॒तेन॑।स॒त्यम्।ऋ॒त॒ऽसापः॑।आ॒य॒न्।शुचि॑ऽजन्मानः।शुच॑यः।पा॒व॒काः॥  
अंसे॑षु।आ।म॒रु॒तः॒।खा॒दयः॑।वः॒।वक्षः॑ऽसु।रु॒क्माः।उ॒प॒ऽशि॒श्रि॒या॒णाः।वि।वि॒द्युतः॑।न।वृ॒ष्टिऽभिः॑।रु॒चा॒नाः।अनु॑।स्व॒धाम् आयु॑धै॒र् यच्छ॑मानाः॥  
प्र।बु॒ध्न्या॑।वः॒।ई॒र॒ते॒।महां॑सि।प्र।नामा॑नि।प्र॒ऽय॒ज्य॒वः॒।ति॒र॒ध्व॒म्।स॒ह॒स्रिय॑म्।दम्य॑म्।भा॒गम्।ए॒तम्।गृ॒ह॒ऽमे॒धीय॑म्।म॒रु॒तः॒।जु॒ष॒ध्व॒म्॥  
यदि॑।स्तु॒तस्य॑।म॒रु॒तः॒।अ॒धि॒ऽइ॒थ।इ॒त्था।विप्र॑स्य।वा॒जिनः॑।हवी॑मन्।म॒क्षु।रा॒यः।सु॒ऽवीर्य॑स्य।दा॒त॒।नु।चि॒त्।यम्।अ॒न्यः।आ॒ऽदभ॑त्।अरा॑वा॥  
अत्या॑सः।न।ये।म॒रुतः॑।सु॒ऽअञ्चः॑।य॒क्ष॒ऽदृशः॑।न।शु॒भय॑न्त।मर्याः॑।ते।ह॒र्म्ये॒ऽस्थाः।शिश॑वः।न।शु॒भ्राः।व॒त्सासः॑।न।प्र॒ऽकी॒ळिनः॑।प॒यः॒ऽधाः॥  
द॒श॒स्यन्तः॑।नः॒।म॒रुतः॑।मृ॒ळ॒न्तु॒।व॒रि॒व॒स्यन्तः॑।रोद॑सी॒ इति॑।सु॒मेके॒ इति॑ सु॒ऽमेके॑।आ॒रे।गो॒ऽहा।नृ॒ऽहा।व॒धः।वः॒।अ॒स्तु॒।सु॒म्रेभिः॑।अ॒स्मे इति॑।व॒स॒वः॒।न॒म॒ध्व॒म्॥  
आ।वः॒।होता॑।जो॒ह॒वी॒ति॒।स॒त्तः।स॒त्राची॑।रा॒तिम्।म॒रु॒तः॒।गृ॒णा॒नः।यः।ईव॑तः।वृ॒ष॒णः॒।अस्ति॑।गो॒पाः।सः।अद्व॑यावी।ह॒व॒ते॒।वः॒।उ॒क्थैः॥  
इ॒मे।तु॒रम्।म॒रुतः॑।र॒म॒य॒न्ति॒।इ॒मे।सहः॑।सह॑सः।आ।न॒म॒न्ति॒।इ॒मे।शंस॑म्।व॒नु॒ष्य॒तः।नि।पा॒न्ति॒।गु॒रु।द्वेषः॑।अर॑रुषे।द॒ध॒न्ति॒॥  
इ॒मे।र॒ध्रम्।चि॒त्।म॒रुतः॑।जु॒न॒न्ति॒।भृमि॑म्।चि॒त्।यथा॑।वस॑वः।जु॒षन्त॑।अप॑।बा॒ध॒ध्व॒म्।वृ॒ष॒णः॒।तमां॑सि।ध॒त्त।विश्व॑म्।तन॑यम्।तो॒कम्।अ॒स्मे इति॑॥  
मा।वः॒।दा॒त्रात्।म॒रु॒तः॒।निः।अ॒रा॒म॒।मा।प॒श्चात्।द॒ध्म॒।र॒थ्यः॒।वि॒ऽभा॒गे।आ।नः॒।स्पा॒र्हे।भ॒ज॒त॒न॒।व॒स॒व्ये॑।यत्।ई॒म्।सु॒ऽजा॒तम्।वृ॒ष॒णः॒।वः॒।अस्ति॑॥  
सम्।यत्।हन॑न्त।म॒न्युऽभिः॑।जना॑सः।शूराः॑।य॒ह्वीषु॑।ओष॑धीषु।वि॒क्षु।अध॑।स्म॒।नः॒।म॒रु॒तः॒।रु॒द्रि॒या॒सः॒।त्रा॒तारः॑।भू॒त॒।पृत॑नासु।अ॒र्यः॥  
भूरि॑।च॒क्र॒।म॒रु॒तः॒।पित्र्या॑णि।उ॒क्थानि॑।या।वः॒।श॒स्यन्ते॑।पु॒रा।चि॒त्।म॒रुत्ऽभिः॑।उग्रः।पृत॑नासु।साळ्हा॑।म॒रुत्ऽभिः॑।इत्।सनि॑ता।वाज॑म्।अर्वा॑॥  
अ॒स्मे इति॑।वी॒रः।म॒रु॒तः॒।शु॒ष्मी।अ॒स्तु॒।जना॑नाम्।यः।असु॑रः।वि॒ऽध॒र्ता।अ॒पः।येन॑।सु॒ऽक्षि॒तये॑।तरे॑म।अध॑।स्वम्।ओकः॑।अ॒भि।वः॒।स्या॒म॒॥  
तत्।नः॒।इन्द्रः॑।वरु॑णः।मि॒त्रः।अ॒ग्निः।आपः॑।ओष॑धीः।व॒निनः॑।जु॒ष॒न्त॒।शर्म॑न्।स्या॒म॒।म॒रुता॑म्।उ॒पऽस्थे॑।यू॒यम्।पा॒त॒।स्व॒स्तिऽभिः॑।सदा॑।नः॒॥  
