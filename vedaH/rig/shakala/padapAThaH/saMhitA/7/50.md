

  
आ।माम्।मि॒त्रा॒व॒रु॒णा॒।इ॒ह।र॒क्ष॒त॒म्।कु॒ला॒यय॑त्।वि॒ऽश्वय॑त्।मा।नः॒।आ।ग॒न्।अ॒ज॒का॒ऽवम्।दुः॒ऽदृशी॑कम्।ति॒रः।द॒धे॒।मा।माम्।पद्ये॑न।रप॑सा।वि॒द॒त्।त्सरुः॑॥  
यत्।वि॒ऽजाम॑न्।परु॑षि।वन्द॑नम्।भुव॑त्।अ॒ष्ठी॒वन्तौ॑।परि॑।कु॒ल्फौ।च॒।देह॑त्।अ॒ग्निः।तत्।शोच॑न्।अप॑।बा॒ध॒ता॒म्।इ॒तः।मा।माम्।पद्ये॑न।रप॑सा।वि॒द॒त्।त्सरुः॑॥  
यत्।श॒ल्म॒लौ।भव॑ति।यत्।न॒दीषु॑।यत्।ओष॑धीभ्यः।परि॑।जाय॑ते।वि॒षम्।विश्वे॑।दे॒वाः।निः।इ॒तः।तत्।सु॒व॒न्तु॒।मा।माम्।पद्ये॑न।रप॑सा।वि॒द॒त्।त्सरुः॑॥  
याः।प्र॒ऽवतः॑।नि॒ऽवतः॑।उ॒त्ऽवतः॑।उ॒द॒न्ऽवतीः॑।अ॒नु॒द॒काः।च॒।याः।ताः।अ॒स्मभ्य॑म्।पय॑सा।पिन्व॑मानाः।शि॒वाः।दे॒वीः।अ॒शि॒प॒दाः।भ॒व॒न्तु॒।सर्वाः॑।न॒द्यः॑।अ॒शि॒मि॒दाः।भ॒व॒न्तु॒॥  
