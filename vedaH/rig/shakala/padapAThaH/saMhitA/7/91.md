

  
कु॒वित्।अ॒ङ्ग।नम॑सा।ये।वृ॒धासः॑।पु॒रा।दे॒वाः।अ॒न॒व॒द्यासः॑।आस॑न्।ते।वा॒यवे॑।मन॑वे।बा॒धि॒ताय॑।अवा॑सयन्।उ॒षस॑म्।सूर्ये॑ण॥  
उशन्ता॑।दू॒ता।न।दभा॑य।गो॒पा।मा॒सः।च॒।पा॒थः।श॒रदः॑।च॒।पू॒र्वीः।इन्द्र॑वायू॒ इति॑।सु॒ऽस्तु॒तिः।वा॒म्।इ॒या॒ना।मा॒र्डी॒कम्।ई॒ट्टे॒।सु॒वि॒तम्।च॒।नव्य॑म्॥  
पीवः॑ऽअन्नान्।र॒यि॒ऽवृधः॑।सु॒ऽमे॒धाः।श्वे॒तः।सि॒ष॒क्ति॒।नि॒ऽयुता॑म्।अ॒भि॒ऽश्रीः।ते।वा॒यवे॑।सऽम॑नसः।वि।त॒स्थुः॒।विश्वा॑।इत्।नरः॑।सु॒ऽअ॒प॒त्यानि॑।च॒क्रुः॒॥  
याव॑त्।तरः॑।त॒न्वः॑।याव॑त्।ओजः॑।याव॑त्।नरः॑।चक्ष॑सा।दीध्या॑नाः।शुचि॑म्।सोम॑म्।शु॒चि॒ऽपा॒।पा॒त॒म्।अ॒स्मे इति॑।इन्द्र॑वायू॒ इति॑।सद॑तम्।ब॒र्हिः।आ।इ॒दम्॥  
नि॒ऽयु॒वा॒ना।नि॒ऽयुतः॑।स्पा॒र्हऽवी॑राः।इन्द्र॑वायू॒ इति॑।स॒ऽरथ॑म्।या॒त॒म्।अ॒र्वाक्।इ॒दम्।हि।वा॒म्।प्रऽभृ॑तम्।मध्वः॑।अग्र॑म्।अध॑।प्री॒णा॒ना।वि।मु॒मु॒क्त॒म्।अ॒स्मे इति॑॥  
या।वा॒म्।श॒तम्।नि॒ऽयुतः॑।याः।स॒हस्र॑म्।इन्द्र॑वायू॒ इति॑।वि॒श्वऽवा॑राः।सच॑न्ते।आभिः॑।या॒त॒म्।सु॒ऽवि॒दत्रा॑भिः।अ॒र्वाक्।पा॒तम्।न॒रा॒।प्रति॑ऽभृतस्य।मध्वः॑॥  
अर्व॑न्तः।न।श्रव॑सः।भिक्ष॑माणाः।इ॒न्द्र॒वा॒यू इति॑।सु॒स्तु॒तिऽभिः॑।वसि॑ष्ठाः।वा॒ज॒ऽयन्तः॑।सु।अव॑से।हु॒वे॒म॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
