

  
मध्वः॑।वः॒।नाम॑।मारु॑तम्।य॒ज॒त्राः॒।प्र।य॒ज्ञेषु॑।शव॑सा।म॒द॒न्ति॒।ये।रे॒जय॑न्ति।रोद॑सी॒ इति॑।चि॒त्।उ॒र्वी इति॑।पिन्व॑न्ति।उत्स॑म्।यत्।अया॑सुः।उ॒ग्राः॥  
नि॒चे॒तारः॑।हि।म॒रुतः॑।गृ॒णन्त॑म्।प्रऽने॒तारः॑।यज॑मानस्य।मन्म॑।अ॒स्माक॑म्।अ॒द्य।वि॒दथे॑षु।ब॒र्हिः।आ।वी॒तये॑।स॒द॒त॒।पि॒प्रि॒या॒णाः॥  
न।ए॒ताव॑त्।अ॒न्ये।म॒रुतः॑।यथा॑।इ॒मे।भ्राज॑न्ते।रु॒क्मैः।आयु॑धैः।त॒नूभिः॑।आ।रोद॑सी॒ इति॑।वि॒श्व॒ऽपिशः॑।पि॒शा॒नाः।स॒मा॒नम्।अ॒ञ्जि।अ॒ञ्ज॒ते॒।शु॒भे।कम्॥  
ऋध॑क्।सा।वः॒।म॒रु॒तः॒।दि॒द्युत्।अ॒स्तु॒।यत्।वः॒।आगः॑।पु॒रु॒षता॑।करा॑म।मा।वः॒।तस्या॑म्।अपि॑।भू॒म॒।य॒ज॒त्राः॒।अ॒स्मे इति॑।वः॒।अ॒स्तु॒।सु॒ऽम॒तिः।चनि॑ष्ठा॥  
कृ॒ते।चि॒त्।अत्र॑।म॒रुतः॑।र॒ण॒न्त॒।अ॒न॒व॒द्यासः॑।शुच॑यः।पा॒व॒काः।प्र।नः॒।अ॒व॒त॒।सु॒म॒तिऽभिः॑।य॒ज॒त्राः॒।प्र।वाजे॑भिः।ति॒र॒त॒।पु॒ष्यसे॑।नः॒॥  
उ॒त।स्तु॒तासः॑।म॒रुतः॑।व्य॒न्तु॒।विश्वे॑भिः।नाम॑ऽभिः।नरः॑।ह॒वींषि॑।ददा॑त।नः॒।अ॒मृत॑स्य।प्र॒ऽजायै॑।जि॒गृ॒त।रा॒यः।सू॒नृता॑।म॒घानि॑॥  
आ।स्तु॒तासः॑।म॒रु॒तः॒।विश्वे॑।ऊ॒ती।अच्छ॑।सू॒रीन्।स॒र्वऽता॑ता।जि॒गा॒त॒।ये।नः॒।त्मना॑।श॒तिनः॑।व॒र्धय॑न्ति।यू॒यम्।पा॒त॒।स्व॒स्तिऽभिः॑।सदा॑।नः॒॥  
