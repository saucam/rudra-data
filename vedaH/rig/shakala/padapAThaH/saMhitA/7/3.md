

  
अ॒ग्निम्।वः॒।दे॒वम्।अ॒ग्निऽभिः॑।स॒ऽजोषाः॑।यजि॑ष्ठम्।दू॒तम्।अ॒ध्व॒रे।कृ॒णु॒ध्व॒म्।यः।मर्त्ये॑षु।निऽध्रु॑विः।ऋ॒तऽवा॑।तपुः॑ऽमूर्धा।घृ॒तऽअ॑न्नः।पा॒व॒कः॥  
प्रोथ॑त्।अश्वः॑।न।यव॑से।अ॒वि॒ष्यन्।य॒दा।म॒हः।स॒म्ऽवर॑णात्।वि।अस्था॑त्।आत्।अ॒स्य॒।वातः॑।अनु॑।वा॒ति॒।शो॒चिः।अध॑।स्म॒।ते॒।व्रज॑नम्।कृ॒ष्णम्।अ॒स्ति॒॥  
उत्।यस्य॑।ते॒।नव॑ऽजातस्य।वृष्णः॑।अग्ने॑।चर॑न्ति।अ॒जराः॑।इ॒धा॒नाः।अच्छ॑।द्याम्।अ॒रु॒षः।धू॒मः।ए॒ति॒।सम्।दू॒तः।अ॒ग्ने॒।ईय॑से।हि।दे॒वान्॥  
वि।यस्य॑।ते॒।पृ॒थि॒व्याम्।पाजः॑।अश्रे॑त्।तृ॒षु।यत्।अन्ना॑।स॒म्ऽअवृ॑क्त।जम्भैः॑।सेना॑ऽइव।सृ॒ष्टा।प्रऽसि॑तिः।ते॒।ए॒ति॒।यव॑म्।न।द॒स्म॒।जु॒ह्वा॑।वि॒वे॒क्षि॒॥  
तम्।इत्।दो॒षा।तम्।उ॒षसि॑।यवि॑ष्ठम्।अ॒ग्निम्।अत्य॑म्।न।म॒र्ज॒य॒न्त॒।नरः॑।नि॒ऽशिशा॑नाः।अति॑थिम्।अ॒स्य॒।योनौ॑।दी॒दाय॑।शो॒चिः।आऽहु॑तस्य।वृष्णः॑॥  
सु॒ऽस॒न्दृक्।ते॒।सु॒ऽअ॒नी॒क॒।प्रती॑कम्।वि।यत्।रु॒क्मः।न।रोच॑से।उ॒पा॒के।दि॒वः।न।ते॒।त॒न्य॒तुः।ए॒ति॒।शुष्मः॑।चि॒त्रः।न।सूरः॑।प्रति॑।च॒क्षि॒ भा॒नुम्॥  
यथा॑।वः॒।स्वाहा॑।अ॒ग्नये॑।दाशे॑म।परि॑।इळा॑भिः।घृ॒तव॑त्ऽभिः।च॒।ह॒व्यैः।तेभिः॑।नः॒।अ॒ग्ने॒।अमि॑तैः।महः॑ऽभिः।श॒तम्।पूः॒ऽभिः।आय॑सीभिः।नि।पा॒हि॒॥  
याः।वा॒।ते॒।सन्ति॑।दा॒शुषे॑।अधृ॑ष्टाः।गिरः॑।वा॒।याभिः॑।नृ॒ऽवतीः॑।उ॒रु॒ष्याः।ताभिः॑।नः॒।सू॒नो॒ इति॑।स॒ह॒सः॒।नि।पा॒हि॒।स्मत्।सू॒रीन्।ज॒रि॒तॄन्।जा॒त॒ऽवे॒दः॒॥  
निः।यत्।पू॒ताऽइ॑व।स्वऽधि॑तिः।शुचिः॑।गात्।स्वया॑।कृ॒पा।त॒न्वा॑।रोच॑मानः।आ।यः।मा॒त्रोः।उ॒शेन्यः॑।जनि॑ष्ट।दे॒व॒ऽयज्या॑य।सु॒ऽक्रतुः॑।पा॒व॒कः॥  
ए॒ता।नः॒।अ॒ग्ने॒।सौभ॑गा।दि॒दी॒हि॒।अपि॑।क्रतु॑म्।सु॒ऽचेत॑सम्।व॒ते॒म॒।विश्वा॑।स्तो॒तृऽभ्यः॑।गृ॒ण॒ते।च॒।स॒न्तु॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
