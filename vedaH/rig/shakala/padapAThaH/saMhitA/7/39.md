

  
ऊ॒र्ध्वः।अ॒ग्निः।सु॒ऽम॒तिम्।वस्वः॑।अ॒श्रे॒त्।प्र॒ती॒ची।जू॒र्णिः।दे॒वऽता॑तिम्।ए॒ति॒।भे॒जाते॑।अद्री॒ इति॑।र॒थ्या॑ऽइव।पन्था॑म्।ऋ॒तम्।होता॑।नः॒।इ॒षि॒तः।य॒जा॒ति॒॥  
प्र।व॒वृजे॒।सु॒ऽप्र॒या।ब॒र्हिः।ए॒षा॒म्।आ।वि॒श्पती॑ इ॒वेति वि॒श्पती॑ऽइव।बीरि॑टे।इ॒या॒ते॒ इति॑।वि॒शाम्।अ॒क्तोः।उ॒षसः॑।पू॒र्वऽहू॑तौ।वा॒युः।पू॒षा।स्व॒स्तये॑।नि॒युत्वा॑न्॥  
ज्म॒याः।अत्र॑।वस॑वः।र॒न्त॒।दे॒वाः।उ॒रौ।अ॒न्तरि॑क्षे।म॒र्ज॒य॒न्त॒।शु॒भ्राः।अ॒र्वाक्।प॒थः।उ॒रु॒ऽज्र॒यः॒।कृ॒णु॒ध्व॒म्।श्रोता॑।दू॒तस्य॑।ज॒ग्मुषः॑।नः॒।अ॒स्य॥  
ते।हि।य॒ज्ञेषु॑।य॒ज्ञिया॑सः।ऊमाः॑।स॒धऽस्थ॑म्।विश्वे॑।अ॒भि।सन्ति॑ दे॒वाः।तान्।अ॒ध्व॒रे।उ॒श॒तः।य॒क्षि॒।अ॒ग्ने॒।श्रु॒ष्टी।भग॑म्।नास॑त्या।पुर॑म्ऽधिम्॥  
आ।अ॒ग्ने॒।गिरः॑।दि॒वः।आ।पृ॒थि॒व्याः।मि॒त्रम्।व॒ह॒।वरु॑णम्।इन्द्र॑म्।अ॒ग्निम्।आ।अ॒र्य॒मण॑म्।अदि॑तिम्।विष्णु॑म्।ए॒षा॒म्।सर॑स्वती।म॒रुतः॑।मा॒द॒य॒न्ता॒म्॥  
र॒रे।ह॒व्यम्।म॒तिऽभिः॑।य॒ज्ञिया॑नाम्।नक्ष॑त्।काम॑म्।मर्त्या॑नाम्।असि॑न्वन्।धाता॑।र॒यिम्।अ॒वि॒ऽद॒स्यम्।स॒दा॒ऽसाम्।स॒क्षी॒महि॑।युज्ये॑भिः।नु।दे॒वैः॥  
नु।रोद॑सी॒ इति॑।अ॒भिस्तु॑ते॒ इत्य॒भिऽस्तु॑ते।वसि॑ष्ठैः।ऋ॒तऽवा॑नः।वरु॑णः।मि॒त्रः।अ॒ग्निः।यच्छ॑न्तु।च॒न्द्राः।उ॒प॒ऽमम्।नः॒।अ॒र्कम्।यू॒यम्।पा॒त॒।स्व॒स्तिऽभिः॑।सदा॑।नः॒॥  
