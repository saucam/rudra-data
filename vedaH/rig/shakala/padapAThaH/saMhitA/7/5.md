

  
प्र।अ॒ग्नये॑।त॒वसे॑।भ॒र॒ध्व॒म्।गिर॑म्।दि॒वः।अ॒र॒तये॑।पृ॒थि॒व्याः।यः।विश्वे॑षाम्।अ॒मृता॑नाम्।उ॒पऽस्थे॑।वै॒श्वा॒न॒रः।व॒वृ॒धे।जा॒गृ॒वत्ऽभिः॑॥  
पृ॒ष्टः।दि॒वि।धायि॑।अ॒ग्निः।पृ॒थि॒व्याम्।ने॒ता।सिन्धू॑नाम्।वृ॒ष॒भः।स्तिया॑नाम्।सः।मानु॑षीः।अ॒भि।विशः॑।वि।भा॒ति॒।वै॒श्वा॒न॒रः।व॒वृ॒धा॒नः।वरे॑ण॥  
त्वत्।भि॒या।विशः॑।आ॒य॒न्।असि॑क्नीः।अ॒स॒म॒नाः।जह॑तीः।भोज॑नानि।वैश्वा॑नर।पू॒रवे॑।शोशु॑चानः।पुरः॑।यत्।अ॒ग्ने॒।द॒रय॑न्।अदी॑देः॥  
तव॑।त्रि॒ऽधातु॑।पृ॒थि॒वी।उ॒त।द्यौः।वैश्वा॑नर।व्र॒तम्।अ॒ग्ने॒।स॒च॒न्त॒।त्वम्।भा॒सा।रोद॑सी॒ इति॑।आ।त॒त॒न्थ।अज॑स्रेण।शो॒चिषा॑।शोशु॑चानः॥  
त्वाम्।अ॒ग्ने॒।ह॒रितः॑।वा॒व॒शा॒नाः।गिरः॑।स॒च॒न्ते॒।धुन॑यः।घृ॒ताचीः॑।पति॑म्।कृ॒ष्टी॒नाम्।र॒थ्य॑म्।र॒यी॒णाम्।वै॒श्वा॒न॒रम्।उ॒षसा॑म्।के॒तुम्।अह्ना॑म्॥  
त्वे इति॑।अ॒सु॒र्य॑म्।वस॑वः।नि।ऋ॒ण्व॒न्।क्रतु॑म्।हि।ते॒।मि॒त्र॒ऽम॒हः॒।जु॒षन्त॑।त्वम्।दस्यू॑न्।ओक॑सः।अ॒ग्ने॒।आ॒जः॒।उ॒रु।ज्योतिः॑।ज॒नय॑न्।आर्या॑य॥  
सः।जाय॑मानः।प॒र॒मे।विऽओ॑मन्।वा॒युः।न।पाथः॑।परि॑।पा॒सि॒।स॒द्यः।त्वम्।भुव॑ना।ज॒नय॑न्।अ॒भि।ऋ॒न्।अप॑त्याय।जा॒त॒ऽवे॒दः॒।द॒श॒स्यन्॥  
ताम्।अ॒ग्ने॒।अ॒स्मे इति॑।इष॑म्।आ।ई॒र॒य॒स्व॒।वैश्वा॑नर।द्यु॒ऽमती॑म्।जा॒त॒ऽवे॒दः॒।यया॑।राधः॑।पिन्व॑सि।वि॒श्व॒ऽवा॒र॒।पृ॒थु।श्रवः॑।दा॒शुषे॑।मर्त्या॑य॥  
तम्।नः॒।अ॒ग्ने॒।म॒घव॑त्ऽभ्यः।पु॒रु॒ऽक्षुम्।र॒यिम्।नि।वाज॑म्।श्रुत्य॑म्।यु॒व॒स्व॒।वैश्वा॑नर।महि॑।नः॒।शर्म॑।य॒च्छ॒।रु॒द्रेभिः॑।अ॒ग्ने॒।वसु॑ऽभिः।स॒ऽजोषाः॑॥  
