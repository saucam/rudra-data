

  
मु॒ञ्चामि॑।त्वा॒।ह॒विषा॑।जीव॑नाय।कम्।अ॒ज्ञा॒त॒ऽय॒क्ष्मात्।उ॒त।रा॒ज॒ऽय॒क्ष्मात्।ग्राहिः॑।ज॒ग्राह॑।यदि॑।वा॒।ए॒तत्।ए॒न॒म्।तस्याः॑।इ॒न्द्रा॒ग्नी॒ इति॑।प्र।मु॒मु॒क्त॒म्।ए॒न॒म्॥  
यदि॑।क्षि॒तऽआ॑युः।यदि॑।वा॒।परा॑ऽइतः।यदि॑।मृ॒त्योः।अ॒न्ति॒कम्।निऽइ॑तः।ए॒व।तम्।आ।ह॒रा॒मि॒।निःऽऋ॑तेः।उ॒पऽस्था॑त्।अस्पा॑र्षम्।ए॒न॒म्।श॒तऽशा॑रदाय॥  
स॒ह॒स्र॒ऽअ॒क्षेण॑।श॒तऽशा॑रदेन।श॒तऽआ॑युषा।ह॒विषा॑।आ।अ॒हा॒र्ष॒म्।ए॒न॒म्।श॒तम्।यथा॑।इ॒मम्।श॒रदः॑।नया॑ति।इन्द्रः॑।विश्व॑स्य।दुः॒ऽइ॒तस्य॑।पा॒रम्॥  
श॒तम्।जी॒व॒।श॒रदः॑।वर्ध॑मानः।श॒तम्।हे॒म॒न्तान्।श॒तम्।ऊँ॒ इति॑।व॒स॒न्तान्।श॒तम्।इ॒न्द्रा॒ग्नी इति॑।स॒वि॒ता।बृह॒स्पतिः॑।श॒तऽआ॑युषा।ह॒विषा॑।इ॒मम्।पुनः॑।दुः॒॥  
आ।अ॒हा॒र्ष॒म्।त्वा॒।अवि॑दम्।त्वा॒।पुनः॑।आ।अ॒गाः॒।पु॒नः॒ऽन॒व॒।सर्व॑ऽअङ्ग।सर्व॑म्।ते॒।चक्षुः॑।सर्व॑म्।आयुः॑।च॒।ते॒।अ॒वि॒द॒म्॥  
