

  
नि।व॒र्त॒ध्व॒म्।मा।अनु॑।गा॒त॒।अ॒स्मान्।सि॒स॒क्त॒।रेवतीः।अग्नी॑षोमा।पु॒न॒र्व॒सू॒ इति॑ पुनःऽवसू।अ॒स्मे इति॑।धा॒र॒य॒त॒म्।र॒यिम्॥  
पुनः॑।ए॒नाः॒।नि।व॒र्त॒य॒।पुनः॑।ए॒नाः॒।नि।आ।कु॒रु॒।इन्द्र॑।ए॒नाः॒।नि।य॒च्छ॒तु॒।अ॒ग्निः।ए॒नाः॒।उ॒प॒ऽआज॑तु॥  
पुनः॑।ए॒ताः।नि।व॒र्त॒न्ता॒म्।अ॒स्मिन्।पु॒ष्य॒न्तु॒।गोऽप॑तौ।इ॒ह।ए॒व।अ॒ग्ने॒।नि।धा॒र॒य॒।इ॒ह।ति॒ष्ठ॒तु॒।या।र॒यिः॥  
यत्।नि॒ऽयान॑म्।नि॒ऽअय॑नम्।स॒म्ऽज्ञान॑म्।यत्।प॒रा॒ऽअय॑नम्।आ॒ऽवर्त॑नन्।नि॒ऽवर्त॑नम्।यः।गो॒पाः।अपि॑।तम्।हु॒वे॒॥  
यः।उ॒त्ऽआन॑ट्।वि॒ऽअय॑नम्।यः।उ॒त्ऽआन॑ट्।प॒रा॒ऽअय॑नम्।आ॒ऽवर्त॑नम्।नि॒ऽवर्त॑नम्।अपि॑।गो॒पाः।नि।व॒र्त॒ता॒म्॥  
आ।नि॒ऽव॒र्त॒।नि।व॒र्त॒य॒।पुनः॑।नः॒।इ॒न्द्र॒।गाः।दे॒हि॒।जी॒वाभिः॑।भु॒न॒जा॒म॒है॒॥  
परि॑।वः॒।वि॒श्वतः॑।द॒धे॒।ऊ॒र्जा।घृ॒तेन॑।पय॑सा।ये।दे॒वाः।के।च॒।य॒ज्ञियाः॑।ते।र॒य्या।सम्।सृ॒ज॒न्तु॒।नः॒॥  
आ।नि॒ऽव॒र्त॒न॒।व॒र्त॒य॒।नि।नि॒ऽव॒र्त॒न॒।व॒र्त॒य॒।भूम्याः॑।चत॑स्रः।प्र॒ऽदिशः॑।ताभ्यः॑।ए॒नाः॒।नि।व॒र्त॒य॒॥  
