

  
अप॑।प्राचः॑।इ॒न्द्र॒।विश्वा॑न्।अ॒मित्रा॑न्।अप॑।अपा॑चः।अ॒भि॒ऽभू॒ते॒।नु॒द॒स्व॒।अप॑।उदी॑चः।अप॑।शू॒र॒।अ॒ध॒राचः॑।उ॒रौ।यथा॑।तव॑।शर्म॑न्।मदे॑म॥  
कु॒वित्।अ॒ङ्ग।यव॑ऽमन्तः।यव॑म्।चि॒त्।यथा॑।दान्ति॑।अ॒नु॒ऽपू॒र्वम्।वि॒ऽयूय॑।इ॒हऽइ॑ह।ए॒षा॒म्।कृ॒णु॒हि॒।भोज॑नानि।ये।ब॒र्हिषः॑।नमः॑ऽवृक्तिम्।न।ज॒ग्मुः॥  
न॒हि।स्थूरि॑।ऋ॒तु॒ऽथा।या॒तम्।अस्ति॑।न।उ॒त।श्रवः॑।वि॒वि॒दे॒।स॒म्ऽग॒मेषु॑।ग॒व्यन्तः॑।इन्द्र॑म्।स॒ख्याय॑।विप्राः॑।अ॒श्व॒ऽयन्तः॑।वृष॑णम्।वा॒जऽय॑न्तः॥  
यु॒वम्।सु॒राम॑म्।अ॒श्वि॒ना॒।नमु॑चौ।आ॒सु॒रे।सचा॑।वि॒ऽपि॒पा॒ना।शु॒भः॒।प॒ती॒ इति॑।इन्द्र॑म्।कर्म॑ऽसु।आ॒व॒त॒म्॥  
पु॒त्रम्ऽइ॑व।पि॒तरौ॑।अ॒श्विना॑।उ॒भा।इन्द्र॑।आ॒वथुः॑।काव्यैः॑।दं॒सना॑भिः।यत्।सु॒राम॑म्।वि।अपि॑बः।शची॑भिः।सर॑स्वती।त्वा॒।म॒घ॒ऽव॒न्।अ॒भि॒ष्ण॒क्॥  
इन्द्रः॑।सु॒ऽत्रामा॑।स्वऽवा॑न्।अवः॑ऽभिः।सु॒ऽमृ॒ळी॒कः।भ॒व॒तु॒।वि॒श्वऽवे॑दाः।बाध॑ताम्।द्वेषः॑।अभ॑यम्।कृ॒णो॒तु॒।सु॒ऽवीर्य॑स्य।पत॑यः।स्या॒म॒॥  
तस्य॑।व॒यम्।सु॒ऽम॒तौ।य॒ज्ञिय॑स्य।अपि॑।भ॒द्रे।सौ॒म॒न॒से।स्या॒म॒।सः।सु॒त्रामा॑।स्वऽवा॑न्।इन्द्रः॑।अ॒स्मे इति॑।आ॒रात्।चि॒त्।द्वेषः॑।स॒नु॒त।यु॒यो॒तु॒॥  
