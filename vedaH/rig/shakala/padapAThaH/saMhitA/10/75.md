

  
प्र।सु।वः॒।आ॒पः॒।म॒हि॒मान॑म्।उ॒त्ऽत॒मम्।का॒रुः।वो॒चा॒ति॒।सद॑ने।वि॒वस्व॑तः।प्र।स॒प्तऽस॑प्त।त्रे॒धा।हि।च॒क्र॒मुः।प्र।सृत्व॑रीणाम्।अति॑।सिन्धुः॑।ओज॑सा॥  
प्र।ते॒।अ॒र॒द॒त्।वरु॑णः।यात॑वे।प॒थः।सिन्धो॒ इति॑।यत्।वाजा॑न्।अ॒भि।अद्र॑वः।त्वम्।भूम्याः॑।अधि॑।प्र॒ऽवता॑।या॒सि॒।सानु॑ना।यत्।ए॒षा॒म्।अग्र॑म्।जग॑ताम्।इ॒र॒ज्यसि॑॥  
दि॒वि।स्व॒नः।य॒त॒ते॒।भूम्या॑।उ॒परि॑।अ॒न॒न्तम्।शुष्म॑म्।उत्।इ॒य॒र्ति॒।भा॒नुना॑।अ॒भ्रात्ऽइ॑व।प्र।स्त॒न॒य॒न्ति॒।वृ॒ष्टयः॑।सिन्धुः॑।यत्।एति॑।वृ॒ष॒भः।न।रोरु॑वत्॥  
अ॒भि।त्वा॒।सिन्धो॒ इति॑।शिशु॑म्।इत्।न।मा॒तरः॑।वा॒श्राः।अ॒र्ष॒न्ति॒।पय॑साऽइव।धे॒नवः॑।राजा॑ऽइव।युध्वा॑।न॒य॒सि॒।त्वम्।इत्।सिचौ॑।यत्।आ॒सा॒म्।अग्र॑म्।प्र॒ऽवता॑म्।इन॑क्षसि॥  
इ॒मम्।मे॒।ग॒ङ्गे॒।य॒मु॒ने॒।स॒र॒स्व॒ति॒।शुतु॑द्रि।स्तोम॑म्।स॒च॒त॒।परु॑ष्णि।आ।अ॒सि॒क्न्या।म॒रु॒त्ऽवृ॒धे॒।वि॒तस्त॑या।आज्र्जी॑कीये।शृ॒णु॒हि।आ।सु॒ऽसोम॑या॥  
तृ॒ष्टऽअ॑मया।प्र॒थ॒मम्।यात॑वे।स॒ऽजूः।सु॒ऽसर्त्वा॑।र॒सया॑।श्वे॒त्या।त्या।त्वम्।सि॒न्धो॒ इति॑।कुभ॑या।गो॒ऽम॒तीम्।क्रुमु॑म्।मे॒ह॒त्न्वा।स॒ऽरथ॑म्।याभिः॑।ईय॑से॥  
ऋजी॑ती।एनी॑।रुश॑ती।म॒हि॒ऽत्वा।परि॑।ज्रयां॑सि।भ॒र॒ते॒।रजां॑सि।अद॑ब्धा।सिन्धुः॑।अ॒पसा॑म्।अ॒पःऽत॑मा।अश्वा॑।न।चि॒त्रा।वपु॑षीऽइव।द॒र्श॒ता॥  
सु॒ऽअश्वा॑।सिन्धुः॑।सु॒ऽरथा॑।सु॒ऽवासाः॑।हि॒र॒ण्ययी॑।सुऽकृ॑ता।वा॒जिनी॑ऽवती।ऊर्णा॑ऽवती।यु॒व॒तिः।सी॒लमा॑ऽवती।उ॒त।अधि॑।व॒स्ते॒।सु॒ऽभगा॑।म॒धु॒ऽवृध॑म्॥  
सु॒खम्।रथ॑म्।यु॒यु॒जे॒।सिन्धुः॑।अ॒श्विन॑म्।तेन॑।वाज॑म्।स॒नि॒ष॒त्।अ॒स्मिन्।आ॒जौ।म॒हान्।हि।अ॒स्य॒।म॒हि॒मा।प॒न॒स्यते॑।अद॑ब्धस्य।स्वऽय॑शसः।वि॒ऽर॒प्शिनः॑॥  
