

  
तम्।अ॒स्य॒।द्यावा॑पृथि॒वी इति॑।सऽचे॑तसा।विश्वे॑भिः।दे॒वैः।अनु॑।शुष्म॑म्।आ॒व॒ता॒म्।यत्।ऐत्।कृ॒ण्वा॒नः।म॒हि॒मान॑म्।इ॒न्द्रि॒यम्।पी॒त्वी।सोम॑स्य।क्रतु॑ऽमान्।अ॒व॒र्ध॒त॒॥  
तम्।अ॒स्य॒।विष्णुः॑।म॒हि॒मान॑म्।ओज॑सा।अं॒शुम्।द॒ध॒न्वान्।मधु॑नः।वि।र॒प्श॒ते॒।दे॒वेभिः॑।इन्द्रः॑।म॒घऽवा॑।स॒याव॑ऽभिः।वृ॒त्रम्।ज॒घ॒न्वान्।अ॒भ॒व॒त्।वरे॑ण्यः॥  
वृ॒त्रेण॑।यत्।अहि॑ना।बिभ्र॑त्।आयु॑धा।स॒म्ऽअस्थि॑थाः।यु॒धये॑।शंस॑म्।आ॒ऽविदे॑।विश्वे॑।ते॒।अत्र॑।म॒रुतः॑।स॒ह।त्मना॑।अव॑र्धन्।उ॒ग्र॒।म॒हि॒मान॑म्।इ॒न्द्रि॒यम्॥  
ज॒ज्ञा॒नः।ए॒व।वि।अ॒बा॒ध॒त॒।स्पृधः॑।प्र।अ॒प॒श्य॒त्।वी॒रः।अ॒भि।पौंस्य॑म्।रण॑म्।अवृ॑श्चत्।अद्रि॑म्।अव॑।स॒ऽस्यदः॑।सृ॒ज॒त्।अस्त॑भ्नात्।नाक॑म्।सु॒ऽअ॒प॒स्यया॑।पृ॒थुम्॥  
आत्।इन्द्रः॑।स॒त्रा।तवि॑षीः।अ॒प॒त्य॒त॒।वरी॑यः।द्यावा॑पृथि॒वी इति॑।अ॒बा॒ध॒त॒।अव॑।अ॒भ॒र॒त्।धृ॒षि॒तः।वज्र॑म्।आ॒य॒सम्।शेव॑म्।मि॒त्राय॑।वरु॑णाय।दा॒शुषे॑॥  
इन्द्र॑स्य।अत्र॑।तवि॑षीभ्यः।वि॒ऽर॒प्शिनः॑।ऋ॒घा॒य॒तः।अ॒रं॒ह॒य॒न्त॒।म॒न्यवे॑।वृ॒त्रम्।यत्।उ॒ग्रः।वि।अवृ॑श्चत्।ओज॑सा।अ॒पः।बिभ्र॑तम्।तम॑सा।परि॑ऽवृतम्॥  
या।वी॒र्या॑णि।प्र॒थ॒मानि॑।कर्त्वा॑।म॒हि॒ऽत्वेभिः॑।यत॑मानौ।स॒म्ऽई॒यतुः॑।ध्वा॒न्तम्।तमः॑।अव॑।द॒ध्व॒से॒।ह॒तः।इन्द्रः॑।म॒ह्ना।पू॒र्वऽहू॑तौ।अ॒प॒त्य॒त॒॥  
विश्वे॑।दे॒वासः॑।अध॑।वृष्ण्या॑नि।ते।अव॑र्धयन्।सोम॑ऽवत्या।व॒च॒स्यया॑।र॒द्धम्।वृ॒त्रम्।अहि॑म्।इन्द्र॑स्य।हन्म॑ना।अ॒ग्निः।न।जम्भैः॑।तृ॒षु।अन्न॑म्।आ॒व॒य॒त्॥  
भूरि॑।दक्षे॑भिः।व॒च॒नेभिः॑।ऋक्व॑ऽभिः।स॒ख्येभिः॑।स॒ख्यानि॑।प्र।वो॒च॒त॒।इन्द्रः॑।धुनि॑म्।च॒।चुमु॑रिम्।च॒।द॒म्भय॑न्।श्र॒द्धा॒ऽम॒न॒स्या।शृ॒णु॒ते॒।द॒भीत॑ये॥  
त्वम्।पु॒रूणि॑।आ।भ॒र॒।सु॒ऽअश्व्या॑।येभिः॑।मंसै॑।नि॒ऽवच॑नानि।शंस॑न्।सु॒ऽगेभिः॑।विश्वा॑।दुः॒ऽइ॒ता।त॒रे॒म॒।वि॒दः।सु।नः॒।उ॒र्वि॒या।गा॒धम्।अ॒द्य॥  
