

  
अस॑त्।सु।मे॒।ज॒रि॒त॒रिति॑।सः।अ॒भि॒ऽवे॒गः।यत्।सु॒न्व॒ते।यज॑मानाय।शिक्ष॑म्।अना॑शीःऽदाम्।अ॒हम्।अ॒स्मि॒।प्र॒ऽह॒न्ता।स॒त्य॒ऽध्वृत॑म्।वृ॒जि॒न॒ऽयन्त॑म्।आ॒भुम्॥  
यदि॑।इत्।अ॒हम्।यु॒धये॑।स॒म्ऽनया॑नि।अदे॑वऽयून्।त॒न्वा॑।शूशु॑जानान्।अ॒मा।ते॒।तुम्र॑म्।वृ॒ष॒भम्।प॒चा॒नि॒।ती॒व्रम्।सु॒तम्।प॒ञ्च॒ऽद॒शम्।नि।सि॒ञ्च॒म्॥  
न।अ॒हम्।तम्।वे॒द॒।यः।इति॑।ब्रवी॑ति।अदे॑वऽयून्।स॒म्ऽअर॑णे।ज॒घ॒न्वान्।य॒दा।अ॒व॒ऽअख्य॑त्।स॒म्ऽअर॑णम्।ऋघा॑वत्।आत्।इत्।ह॒।मे॒।वृ॒ष॒भा।प्र।ब्रु॒व॒न्ति॒॥  
यत्।अज्ञा॑तेषु।वृ॒जने॑षु।आस॑म्।विश्वे॑।स॒तः।म॒घऽवा॑नः।मे॒।आ॒स॒न्।जि॒नामि॑।वा॒।इत्।क्षेमे॑।आ।सन्त॑म्।आ॒भुम्।प्र।तम्।क्षि॒णा॒म्।पर्व॑ते।पा॒द॒ऽगृह्य॑॥  
न।वै।ऊँ॒ इति॑।माम्।वृ॒जने॑।वा॒र॒य॒न्ते॒।न।पर्व॑तासः।यत्।अ॒हम्।म॒न॒स्ये।मम॑।स्व॒नात्।कृ॒धु॒ऽकर्णः॑।भ॒या॒ते॒।ए॒व।इत्।अनु॑।द्यून्।कि॒रणः॑।सम्।ए॒जा॒त्॥  
दर्श॑न्।नु।अत्र॑।शृ॒त॒ऽपान्।अ॒नि॒न्द्रान्।बा॒हु॒ऽक्षदः॑।शर॑वे।पत्य॑मानान्।घृषु॑म्।वा॒।ये।नि॒नि॒दुः।सखा॑यम्।अधि॑।ऊँ॒ इति॑।नु।ए॒षु॒।प॒वयः॑।व॒वृ॒त्युः॒॥  
अभूः॑।ऊँ॒ इति॑।औक्षीः॑।वि।ऊँ॒ इति॑।आयुः॑।आ॒न॒ट्।दर्ष॑त्।नु।पूर्वः॑।अप॑रः।नु।द॒र्ष॒त्।द्वे इति॑।प॒वस्ते॒ इति॑।परि॑।तम्।न।भू॒तः॒।यः।अ॒स्य।पा॒रे।रज॑सः।वि॒वेष॑॥  
गाव॑।यव॑म्।प्रऽयु॑ताः।अ॒र्यः।अ॒क्ष॒न्।ताः।अ॒प॒श्य॒म्।स॒हऽगो॑पाः।चर॑न्तीः।हवाः॑।इत्।अ॒र्यः।अ॒भितः॑।सम्।आ॒य॒न्।किय॑त्।आ॒सु॒।स्वऽप॑तिः।छ॒न्द॒या॒ते॒॥  
सम्।यत्।वय॑म्।य॒व॒स॒ऽअदः॑।जना॑नाम्।अ॒हम्।य॒व॒ऽअदः॑।उ॒रु॒ऽअज्रे॑।अ॒न्तरिति॑।अत्र॑।यु॒क्तः॑।अ॒व॒ऽसा॒तार॑म्।इ॒च्छा॒त्।अथो॒ इति॑।अयु॑क्तम्।यु॒न॒ज॒त्।व॒व॒न्वान्॥  
अत्र॑।इत्।ऊँ॒ इति॑।मे॒।मं॒स॒से॒।स॒त्यम्।उ॒क्तम्।द्वि॒ऽपात्।च॒।यत्।चतुः॑ऽपात्।स॒म्ऽसृ॒जानि॑।स्त्री॒ऽभिः।यः।अत्र॑।वृष॑णम्।पृ॒त॒न्यात्।अयु॑द्धः।अ॒स्य॒।वि।भ॒जा॒नि॒।वेदः॑॥  
यस्य॑।अ॒न॒क्षा।दु॒हि॒ता।जातु॑।आस॑।कः।ताम्।वि॒द्वान्।अ॒भि।म॒न्या॒ते॒।अ॒न्धाम्।क॒त॒रः।मे॒निम्।प्रति॑।तम्।मु॒चा॒ते॒।यः।ई॒म्।वहा॑ते।यः।ई॒म्।वा॒।व॒रे॒ऽयात्॥  
किय॑ती।योषा॑।म॒र्य॒तः।व॒धू॒ऽयोः।परि॑ऽप्रीता।पन्य॑सा।वार्ये॑ण।भ॒द्रा।व॒धूः।भ॒व॒ति॒।यत्।सु॒ऽपेशाः॑।स्व॒यम्।सा।मि॒त्रम्।व॒नु॒ते॒ जने॑ चित्॥  
प॒त्तः।ज॒गा॒र॒।प्र॒त्यञ्च॑म्।अ॒त्ति॒।शी॒र्ष्णा।शिरः॑।प्रति॑।द॒धौ॒।वरू॑थम्।आसी॑नः।ऊ॒र्ध्वाम्।उ॒पसि॑।क्षि॒णा॒ति॒।न्य॒ङ्।उ॒त्ता॒नाम्।अनु॑।ए॒ति॒।भूमि॑म्॥  
बृ॒हन्।अ॒च्छा॒यः।अ॒प॒ला॒शः।अर्वा॑।त॒स्थौ।मा॒ता।विऽसि॑तः।अ॒त्ति॒।गर्भः॑।अ॒न्यस्याः॑।व॒त्सम्।रि॒ह॒ती।मि॒मा॒य॒।कया॑।भु॒वा।नि।द॒धे॒।धे॒नुः।ऊधः॑॥  
स॒प्त।वी॒रासः॑।अ॒ध॒रात्।उत्।आ॒य॒न्।अ॒ष्ट।उ॒त्त॒रात्ता॑त्।सम्।अ॒ज॒ग्मि॒र॒न्।ते।नव॑।प॒श्चाता॑त्।स्थि॒वि॒ऽमन्तः॑।आ॒य॒न्।दश॑।प्राक्।सानु॑।वि।ति॒र॒न्ति॒।अश्नः॑॥  
द॒शा॒नाम्।एक॑म्।क॒पि॒लम्।स॒मा॒नम्।तम्।हि॒न्व॒न्ति॒।क्रत॑वे।पार्या॑य।गर्भ॑म्।मा॒ता।सुऽधि॑तम्।व॒क्षणा॑सु।अवे॑नन्तम्।तु॒षय॑न्ती।बि॒भ॒र्ति॒॥  
पीवा॑नम्।मे॒षम्।अ॒प॒च॒न्त॒।वी॒राः।निऽउ॑प्ताः।अ॒क्षाः।अनु॑।दी॒वे।आ॒स॒न्।द्वा।धनु॑म्।बृ॒ह॒तीम्।अ॒प्ऽसु।अ॒न्तरिति॑।प॒वित्र॑ऽवन्ता।च॒र॒तः॒।पु॒नन्ता॑॥  
वि।क्रो॒श॒नासः॑।विष्व॑ञ्चः।आ॒य॒न्।पचा॑ति।नेमः॑।न॒हि।पक्ष॑त्।अ॒र्धः।अ॒यम्।मे॒।दे॒वः।स॒वि॒ता।तत्।आ॒ह॒।द्रुऽअ॑न्नः।इत्।व॒न॒व॒त्।स॒र्पिःऽअ॑न्नः॥  
अप॑श्यम्।ग्रामम्।वह॑मानम्।आ॒रात्।अ॒च॒क्रया॑।स्व॒धया॑।वर्त॑मानम्।सिस॑क्ति।अ॒र्यः।प्र।यु॒गा।जना॑नाम्।स॒द्यः।शि॒श्ना।प्र॒ऽमि॒ना॒नः।नवी॑यान्॥  
ए॒तौ।मे॒।गावौ॑।प्र॒ऽम॒रस्य॑।यु॒क्तौ।मो इति॑।सु।प्र।से॒धीः॒।मुहुः॑।इत्।म॒म॒न्धि॒।आपः॑।चि॒त्।अ॒स्य॒।वि।न॒श॒न्ति॒।अर्थ॑म्।सूरः॑।च॒।म॒र्कः।उप॑रः।ब॒भू॒वान्॥  
अ॒यम्।यः।वज्रः॑।पु॒रु॒धा।विऽवृ॑त्तः।अ॒वः।सूर्य॑स्य।बृ॒ह॒तः।पुरी॑षात्।श्रवः॑।इत्।ए॒ना।प॒रः।अ॒न्यत्।अ॒स्ति॒।तत्।अ॒व्य॒थी।ज॒रि॒माणः॑।त॒र॒न्ति॒॥  
वृ॒क्षेऽवृ॑क्षे।निऽय॑ता।मी॒म॒य॒त्।गौः।ततः॑।वयः॑।प्र।प॒ता॒न्।पु॒रु॒ष॒ऽअदः॑।अथ॑।इ॒दम्।विश्व॑म्।भुव॑नम्।भ॒या॒ते॒।इन्द्रा॑य।सु॒न्वत्।ऋष॑ये।च॒।शिक्ष॑त्॥  
दे॒वाना॑म्।माने॑।प्र॒थ॒माः।अ॒ति॒ष्ठ॒न्।कृ॒न्तत्रा॑त्।ए॒षा॒म्।उप॑राः।उत्।आ॒य॒न्।त्रयः॑।त॒प॒न्ति॒।पृ॒थि॒वीम्।अ॒नू॒पाः।द्वा।बृबू॑कम्।व॒ह॒तः॒।पुरी॑षम्॥  
सा।ते॒।जी॒वातुः॑।उ॒त।तस्य॑।वि॒द्धि॒।मा।स्म॒।ए॒ता॒दृक्।अप॑।गू॒हः॒।स॒म॒र्ये।आ॒विः।स्व१॒॑रिति॑ स्वः॑।कृ॒णु॒ते।गूह॑ते।बु॒सम्।सः।पा॒दुः।अ॒स्य॒।निः॒ऽनिजः॑।न।मु॒च्य॒ते॒॥  
