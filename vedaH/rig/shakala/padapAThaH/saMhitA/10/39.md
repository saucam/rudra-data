

  
यः।वा॒म्।परि॑ऽज्मा।सु॒ऽवृत्।अ॒श्वि॒ना॒।रथः॑।दो॒षाम्।उ॒षसः॑।हव्यः॑।ह॒विष्म॑ता।श॒श्व॒त्ऽत॒मासः॑।तम्।ऊँ॒ इति॑।वा॒म्।इ॒दम्।व॒यम्।पि॒तुः।न।नाम॑।सु॒ऽहव॑म्।ह॒वा॒म॒हे॒॥  
चो॒दय॑तम्।सू॒नृताः॑।पिन्व॑तम्।धियः॑।उत्।पुर॑म्ऽधीः।ई॒र॒य॒त॒म्।तत्।उ॒श्म॒सि॒।य॒शस॑म्।भा॒गम्।कृ॒णु॒त॒म्।नः॒।अ॒श्वि॒ना॒।सोम॑म्।न।चारु॑म्।म॒घव॑त्ऽसु।नः॒।कृ॒त॒म्॥  
अ॒मा॒ऽजुरः॑।चि॒त्।भ॒व॒थः॒।यु॒वम्।भगः॑।अ॒ना॒शोः।चि॒त्।अ॒वि॒तारा॑।अ॒प॒मस्य॑।चि॒त्।अ॒न्धस्य॑।चि॒त्।ना॒स॒त्या॒।कृ॒शस्य॑।चि॒त्।यु॒वाम्।इत्।आ॒हुः॒।भि॒षजा॑।रु॒तस्य॑।चि॒त्॥  
यु॒वम्।च्यवा॑नम्।स॒नय॑म्।यथा॑।रथ॑म्।पुनः॑।युवा॑नम्।च॒रथा॑य।त॒क्ष॒थुः॒।निः।तौ॒ग्र्यम्।ऊ॒ह॒थुः॒।अ॒त्ऽभ्यः।परि॑।विश्वा॑।इत्।ता।वा॒म्।सव॑नेषु।प्र॒ऽवाच्या॑॥  
पु॒रा॒णा।वा॒म्।वी॒र्या॑।प्र।ब्र॒व॒।जने॑।अथो॒ इति॑।ह॒।आ॒स॒थुः॒।भि॒षजा॑।म॒यः॒ऽभुवा॑।ता।वा॒म्।नु।नव्यौ॑।अव॑से।क॒रा॒म॒हे॒।अ॒यम्।ना॒स॒त्या॒।श्रत्।अ॒रिः।यथा॑।दध॑त्॥  
इ॒यम्।वा॒म्।अह्वे।शृ॒णु॒तम्।मे॒।अ॒श्वि॒ना॒।पु॒त्राय॑ऽइव।पि॒तरा॑।मह्य॑म्।शि॒क्ष॒त॒म्।अना॑पिः।अज्ञाः॑।अ॒स॒जा॒त्या।अम॑तिः।पु॒रा।तस्याः॑।अ॒भिऽश॑स्तेः।अव॑।स्पृ॒त॒म्॥  
यु॒वम्।रथे॑न।वि॒ऽम॒दाय॑।शु॒न्ध्युव॑म्।नि।ऊ॒ह॒थुः॒।पु॒रु॒ऽमि॒त्रस्य॑।योष॑णम्।यु॒वम्।हव॑म्।व॒ध्रि॒ऽम॒त्याः।अ॒ग॒च्छ॒त॒म्।यु॒वम्।सुऽसु॑तिम्।च॒क्र॒थुः॒।पुर॑म्ऽधये॥  
यु॒वम्।विप्र॑स्य।ज॒र॒णाम्।उ॒प॒ऽई॒युषः॑।पुन॒रिति॑।क॒लेः।अ॒कृ॒णु॒त॒म्।यु॒व॒त्।वयः॑।यु॒वम्।वन्द॑नम्।ऋ॒श्य॒ऽदात्।उत्।ऊ॒प॒थुः॒।यु॒वम्।स॒द्यः।वि॒श्पला॑म्।एत॑वे।कृ॒थः॒॥  
यु॒वम्।ह॒।रे॒भम्।वृ॒ष॒णा॒।गुहा॑।हि॒तम्।उत्।ऐ॒र॒य॒त॒म्।म॒मृ॒ऽवांस॑म्।अ॒श्वि॒ना॒।यु॒वम्।ऋ॒बीस॑म्।उ॒त।त॒प्तम्।अत्र॑ये।ओम॑न्ऽवन्तम्।चक्रथुः।स॒प्तऽव॑ध्रये॥  
यु॒वम्।श्वे॒तम्।पे॒दवे॑।अ॒श्वि॒ना॒।अश्व॑म्।न॒वऽभिः॑।वाजैः॑।न॒व॒ती।च॒।वा॒जिन॑म्।च॒र्कृत्य॑म्।द॒द॒थुः॒।द्र॒व॒यत्ऽस॑खम्।भग॑म्।न।नृऽभ्यः॑।हव्य॑म्।म॒यः॒ऽभुव॑म्॥  
न।तम्।रा॒जा॒नौ॒।अ॒दि॒ते॒।कुतः॑।च॒न।न।अंहः॑।अ॒श्नो॒ति॒।दुः॒ऽइ॒तम्।नकिः॑।भ॒यम्।यम्।अ॒श्वि॒ना॒।सु॒ऽह॒वा॒।रु॒द्र॒व॒र्त॒नी॒ इति॑ रुद्रऽवर्तनी।पु॒रः॒ऽर॒थम्।कृ॒णु॒थः।पत्न्या॑।स॒ह॥  
आ।तेन॑।या॒त॒म्।मन॑सः।जवी॑यसा।रथ॑म्।यम्।वा॒म्।ऋ॒भवः॑।च॒क्रुः।अ॒श्वि॒ना॒।यस्य॑।योगे॑।दु॒हि॒ता।जाय॑ते।दि॒वः।उ॒भे इति॑।अह॑नी॒ इति॑।सु॒दिने॒ इति॑ सु॒ऽदिने॑।वि॒वस्व॑तः॥  
ता।व॒र्तिः।या॒त॒म्।ज॒युषा॑।वि।पर्व॑तम्।अपि॑न्वतम्।श॒यवे॑।धे॒नुम्।अ॒श्वि॒ना॒।वृक॑स्य।चि॒त्।वरि॑काम्।अ॒न्तः।आ॒स्या॑त्।यु॒वम्।शची॑भिः।ग्र॒सि॒ताम्।अ॒मु॒ञ्च॒त॒म्॥  
ए॒तम्।वा॒म्।स्तोम॑म्।अ॒श्वि॒नौ॒।अ॒क॒र्म॒।अत॑क्षाम।भृग॑वः।न।रथ॑म्।नि।अ॒मृ॒क्षा॒म॒।योष॑णाम्।न।मर्ये॑।नित्य॑म्।न।सू॒नुम्।तन॑यम्।दधा॑नाः॥  
