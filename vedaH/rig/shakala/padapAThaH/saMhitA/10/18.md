

  
पर॑म्।मृ॒त्यो॒ इति॑।अनु॑।परा॑।इ॒हि॒।पन्था॑म्।यः।ते॒।स्वः।इत॑रः।दे॒व॒ऽयाना॑त्।चक्षु॑ष्मते।शृ॒ण्व॒ते।ते॒।ब्र॒वी॒मि॒।मा।नः॒।प्र॒ऽजाम्।रि॒रि॒षः॒।मा।उ॒त।वी॒रान्॥  
मृ॒त्योः।प॒दम्।यो॒पय॑न्तः।यत्।ऐत॑।द्राघी॑यः।आयुः॑।प्र॒ऽत॒रम्।दधा॑नाः।आ॒प्याय॑मानाः।प्र॒ऽजया॑।धने॑न।शु॒द्धाः।पू॒ताः।भ॒व॒त॒।य॒ज्ञि॒या॒सः॒॥  
इ॒मे।जी॒वाः।वि।मृ॒तैः।आ।अ॒व॒वृ॒त्र॒न्।अभू॑त्।भ॒द्रा।दे॒वऽहू॑तिः।नः॒।अ॒द्य।प्राञ्चः॑।अ॒गा॒म॒।नृ॒तये॑।हसा॑य।द्राघी॑यः।आयुः॑।प्र॒ऽत॒रम्।दधा॑नाः॥  
इ॒मम्।जी॒वेभ्यः॑।प॒रि॒ऽधिम्।दा॒धा॒मि॒।मा।ए॒षा॒म्।नु।गा॒त्।अप॑रः।अर्थ॑म्।ए॒तम्।श॒तम्।जी॒व॒न्तु॒।श॒रदः॑।पु॒रू॒चीः।अ॒न्तः।मृ॒त्युम्।द॒ध॒ता॒म्।पर्व॑तेन॥  
यथा॑।अहा॑नि।अ॒नु॒ऽपू॒र्वम्।भव॑न्ति।यथा॑।ऋ॒तवः॑।ऋ॒तुऽभिः॑।य॒न्ति॑।सा॒धु।यथा॑।न।पूर्व॑म्।अप॑रः।जहा॑ति।ए॒व।धा॒तः॒।आयूं॑षि।क॒ल्प॒य॒।ए॒षाम्॥  
आ।र॒ह॒त॒।आयुः॑।ज॒रस॑म्।वृ॒णा॒नाः।अ॒नु॒ऽपू॒र्वम्।यत॑मानाः।यति॑।स्थ।इ॒ह।त्वष्टा॑।सु॒ऽजनि॑मा।स॒ऽजोषाः॑।दी॒र्घम्।आयुः॑।क॒र॒ति॒।जी॒वसे॑।वः॒॥  
इ॒माः।नारीः॑।अ॒वि॒ध॒वाः।सु॒ऽपत्नीः॑।आ॒ऽअञ्ज॑नेन।स॒र्पिषा॑।सम्।वि॒श॒न्तु॒।अ॒न॒श्रवः॑।अ॒न॒मी॒वाः।सु॒ऽरत्नाः॑।आ।रो॒ह॒न्तु॒।जन॑यः।योनि॑म्।अग्रे॑॥  
उत्।ई॒र्ष्व॒।ना॒रि॒।अ॒भि।जी॒व॒ऽलो॒कम्।ग॒तऽअ॑सुम्।ए॒तम्।उप॑।शे॒षे॒।आ।इ॒हि॒।ह॒स्त॒ऽग्रा॒भस्य॑।दि॒धि॒षोः।तव॑।इ॒दम्।पत्युः॑।ज॒नि॒ऽत्वम्।अ॒भि।सम्।ब॒भू॒थ॒॥  
धनुः॑।हस्ता॑त्।आ॒ऽददा॑नः।मृ॒तस्य॑।अ॒स्मे इति॑।क्ष॒त्राय॑।वर्च॑से।बला॑य।अत्र॑।ए॒व।त्वम्।इ॒ह।व॒यम्।सु॒ऽवीराः॑।विश्वाः॑।स्पृधः॑।अ॒भिऽमा॑तीः।ज॒ये॒म॒॥  
उप॑।स॒र्प॒।मा॒तर॑म्।भूमि॑म्।ए॒ताम्।उ॒रु॒ऽव्यच॑सम्।पृ॒थि॒वीम्।सु॒ऽशेवा॑म्।ऊर्ण॑ऽम्रदाः।यु॒व॒तिः।दक्षि॑णाऽवते।ए॒षा।त्वा॒।पा॒तु॒।निःऽऋ॑तेः।उ॒पऽस्था॑त्॥  
उत्।श्व॒ञ्च॒स्व॒।पृ॒थि॒वि॒।मा।नि।बा॒ध॒थाः॒।सु॒ऽउ॒पा॒य॒ना।अ॒स्मै॒।भ॒व॒।सु॒ऽउ॒प॒व॒ञ्च॒ना।मा॒ता।पु॒त्रम्।यथा॑।सि॒चा।अ॒भि।ए॒न॒म्।भू॒मे॒।ऊ॒र्णु॒हि॒॥  
उ॒त्ऽश्वञ्च॑माना।पृ॒थि॒वी।सु।ति॒ष्ठ॒तु॒।स॒हस्र॑म्।मितः॑।उप॑।हि।श्रय॑न्ताम्।ते।गृ॒हासः॑।घृ॒त॒ऽश्चुतः॑।भ॒व॒न्तु॒।वि॒श्वाहा॑।अ॒स्मै॒।श॒र॒णाः।स॒न्तु॒।अत्र॑॥  
उत्।ते॒।स्त॒भ्ना॒मि॒।पृ॒थि॒वीम्।त्वत्।परि॑।इ॒मम्।लो॒गम्।नि॒ऽदध॑त्।मो इति॑।अ॒हम्।रि॒ष॒म्।ए॒ताम्।स्थूणा॑म्।पि॒तरः॑।धा॒र॒य॒न्तु॒।ते।अत्र॑।य॒मः।सद॑ना।ते॒।मि॒नो॒तु॒॥  
प्र॒ती॒चीने॑।माम्।अह॑नि।इष्वाः॑।प॒र्णम्ऽइ॑व।आ।द॒धुः॒।प्र॒तीची॑म्।ज॒ग्र॒भ॒।वाच॑म्।अश्व॑म्।र॒श॒नया॑।य॒था॒॥  
