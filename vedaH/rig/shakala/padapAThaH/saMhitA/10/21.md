

  
आ।अ॒ग्निम्।न।स्ववृ॑क्तिऽभिः।होता॑रम्।त्वा॒।वृ॒णी॒म॒हे॒।य॒ज्ञाय॑।स्ती॒र्णऽब॑र्हिषे।वि।वः॒।मदे॑।शी॒रम्।पा॒व॒कऽशो॑चिषम्।विव॑क्षसे॥  
त्वाम्।ऊँ॒ इति॑।ते।सु॒ऽआ॒भुवः॑।शु॒म्भन्ति॑।अश्व॑ऽराधसः।वेति॑।त्वाम्।उ॒प॒ऽसेच॑नी।वि।वः॒।मदे॑।ऋजी॑तिः।अ॒ग्ने॒।आऽहु॑तिः।विव॑क्षसे॥  
त्वे इति॑।ध॒र्माणः॑।आ॒स॒ते॒।जु॒हूभिः॑।सि॒ञ्च॒तीःऽइ॑व।कृ॒ष्णा।रू॒पाणि॑।अर्जु॑ना।वि।वः॒।मदे॑।विश्वाः॑।अधि॑।श्रियः॑।धि॒षे॒।विव॑क्षसे॥  
यम्।अ॒ग्ने॒।मन्य॑से।र॒यिम्।सह॑साऽवन्।अ॒म॒र्त्य॒।तम्।आ।नः॒।वाज॑ऽसातये।वि।वः॒।मदे॑।य॒ज्ञेषु॑।चि॒त्रम्।आ।भ॒र॒।विव॑क्षसे॥  
अ॒ग्निः।जा॒तः।अथ॑र्वणा।वि॒दत्।विश्वा॑नि।काव्या॑।भुव॑त्।दू॒तः।वि॒वस्व॑तः।वि।वः॒।मदे॑।प्रि॒यः।य॒मस्य॑।काम्यः॑।विव॑क्षसे॥  
त्वाम्।य॒ज्ञेषु॑।ई॒ळ॒ते॒।अग्ने॑।प्र॒ऽय॒ति।अ॒ध्व॒रे।त्वम्।वसू॑नि।काम्या॑।वि।वः॒।मदे॑।विश्वा॑।द॒धा॒सि॒।दा॒शुषे॑।विव॑क्षसे॥  
त्वाम्।य॒ज्ञेषु॑।ऋ॒त्विज॑म्।चारु॑म्।अ॒ग्ने॒।नि।से॒दि॒रे॒।घृ॒तऽप्र॑तीकम्।मनु॑षः।वि।वः॒।मदे॑।शु॒कम्।चेति॑ष्ठम्।अ॒क्षऽभिः॑।विव॑क्षसे॥  
अग्ने॑।शु॒क्रेण॑।शो॒चिषा॑।उ॒रु।प्र॒थ॒य॒से॒।बृ॒हत्।अ॒भि॒ऽक्रन्द॑न्।वृ॒ष॒ऽय॒से॒।वि।वः॒।मदे॑।गर्भ॑म्।द॒धा॒सि॒।जा॒मिषु॑।विव॑क्षसे॥  
