

  
अ॒यम्।अ॒ग्ने॒।ज॒रि॒ता।त्वे इति॑।अ॒भू॒त्।अपि॑।सह॑सः।सू॒नो॒ इति॑।न॒हि।अ॒न्यत्।अस्ति॑।आप्य॑म्।भ॒द्रम्।हि।शर्म॑।त्रि॒ऽवरू॑थम्।अस्ति॑।ते॒।आ॒रे।हिंसा॑नाम्।अप॑।दि॒द्युम्।आ।कृ॒धि॒॥  
प्र॒ऽवत्।ते॒।अ॒ग्ने॒।जनि॑म।पि॒तु॒ऽय॒तः।सा॒चीऽइ॑व।विश्वा॑।भुव॑ना।नि।ऋ॒ञ्ज॒से॒।प्र।सप्त॑यः।प्र।स॒नि॒ष॒न्त॒।नः॒।धियः॑।पु॒रः।च॒र॒न्ति॒।प॒शु॒ऽपाःऽइ॑व।त्मना॑॥  
उ॒त।वा॒।ऊँ॒ इति॑।परि॑।वृ॒ण॒क्षि॒।बप्स॑त्।ब॒होः।अ॒ग्ने॒।उल॑पस्य।स्व॒धा॒ऽवः॒।उ॒त।खि॒ल्याः।उ॒र्वरा॑णाम्।भ॒व॒न्ति॒।मा।ते॒।हे॒तिम्।तवि॑षीम्।चु॒क्रु॒धा॒म॒॥  
यत्।उ॒त्ऽवतः॑।नि॒ऽवतः॑।या॒सि॒।बप्स॑त्।पृथ॑क्।ए॒षि॒।प्र॒ग॒र्धिनी॑ऽइव।सेना॑।य॒दा।ते॒।वातः॑।अ॒नु॒ऽवाति॑।शो॒चिः।वप्ता॑ऽइव।श्मश्रु॑।व॒प॒सि॒।प्र।भूम॑॥  
प्रति॑।अ॒स्य॒।श्रेण॑यः।द॒दृ॒श्रे॒।एक॑म्।नि॒ऽयान॑म्।ब॒हवः॑।रथा॑सः।बा॒हू इति॑।यत्।अ॒ग्ने॒।अ॒नु॒ऽमर्मृ॑जानः।न्य॑ङ्।उ॒त्ता॒नाम्।अ॒नु॒ऽएषि॑।भूमि॑म्॥  
उत्।ते॒।शुष्माः॑।जि॒ह॒ता॒म्।उत्।ते॒।अ॒ग्ने॒।श॒श॒मा॒नस्य॑।वाजाः॑।उत्।श्व॒ञ्च॒स्व॒।नि।न॑मः।वर्ध॑मानः।आ।त्वा॒।अ॒द्य।विश्वे॑।वस॑वः।स॒द॒न्तु॒॥  
अ॒पाम्।इ॒दम्।नि॒ऽअय॑नम्।स॒मु॒द्रस्य॑।नि॒ऽवेश॑नम्।अ॒न्यम्।कृ॒णु॒ष्व॒।इ॒तः।पन्था॑म्।तेन॑।या॒हि॒।वशा॑न्।अनु॑॥  
आ॒ऽअय॑ने।ते॒।प॒रा॒ऽअय॑ने।दूर्वाः॑।रो॒ह॒न्तु॒।पु॒ष्पिणीः॑।ह्र॒दाः।च॒।पु॒ण्डरी॑काणि।स॒मु॒द्रस्य॑।गृ॒हाः।इ॒मे॥  
