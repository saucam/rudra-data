

  
उत्।बु॒ध्य॒ध्व॒म्।सऽम॑नसः।स॒खा॒यः॒।सम्।अ॒ग्निम्।इ॒न्ध्व॒म्।ब॒हवः॑।सऽनी॑ळाः।द॒धि॒ऽक्राम्।अ॒ग्निम्।उ॒षस॑म्।च॒।दे॒वीम्।इ॒न्द्र॒ऽव॒तः।अव॑से।नि।ह्व॒ये॒।वः॒॥  
म॒न्द्रा।कृ॒णु॒ध्व॒म्।धियः॑।आ।त॒नु॒ध्व॒म्।नाव॑म्।अ॒रि॒त्र॒ऽपर॑णीम्।कृ॒णु॒ध्व॒म्।इष्कृ॑णुध्वम्।आयु॒धा।अर॑म्।कृ॒णु॒ध्व॒म्।प्राञ्च॑म्।य॒ज्ञम्।प्र।न॒य॒त॒।स॒खा॒यः॒॥  
यु॒नक्त॑।सीरा॑।वि।यु॒गा।त॒नु॒ध्व॒म्।कृ॒ते।योनौ॑।व॒प॒त॒।इ॒ह।बीज॑म्।गि॒रा।च॒।श्रु॒ष्टिः।सऽभ॑राः।अस॑त्।नः॒।नेदी॑यः।इत्।सृ॒ण्यः॑।प॒क्वम्।आ।इ॒या॒त्॥  
सीरा॑।यु॒ञ्ज॒न्ति॒।क॒वयः॑।यु॒गा।वि।त॒न्व॒ते॒।पृथ॑क्।धीराः॑।दे॒वेषु॑।सु॒म्न॒ऽया॥  
निः।आ॒ऽहा॒वान्।कृ॒णो॒त॒न॒।सम्।व॒र॒त्राः।द॒धा॒त॒न॒।सि॒ञ्चाम॑है।अ॒व॒तम्।उ॒द्रिण॑म्।व॒यम्।सु॒ऽसेक॑म्।अनु॑पऽक्षितम्॥  
इष्कृ॑तऽआहावम्।अ॒व॒तम्।सु॒ऽव॒र॒त्रम्।सु॒ऽसे॒च॒नम्।उ॒द्रिण॑म्।सि॒ञ्चे॒।अक्षि॑तम्॥  
प्री॒णी॒त।अश्वा॑न्।हि॒तम्।ज॒या॒थ॒।स्व॒स्ति॒ऽवाह॑म्।रथ॑म्।इत्।कृ॒णु॒ध्व॒म्।द्रोण॑ऽआहावम्।अ॒व॒तम्।अश्म॑ऽचक्रम्।अंस॑त्रऽकोशम्।सि॒ञ्च॒त॒।नृ॒ऽपान॑म्॥  
व्र॒जम्।कृ॒णु॒ध्व॒म्।सः।हि।वः॒।नृ॒ऽपानः॑।वर्म॑।सी॒व्य॒ध्व॒म्।ब॒हु॒ला।पृ॒थूनि॑।पुरः॑।कृ॒णु॒ध्व॒म्।आय॑सीः।अधृ॑ष्टाः।मा।वः॒।सु॒स्रो॒त्।च॒म॒सः।दृंह॑त।तम्॥  
आ।वः॒।धिय॑म्।य॒ज्ञिया॑म्।व॒र्ते॒।ऊ॒तये॑।देवाः॑।दे॒वीम्।य॒ज॒ताम्।य॒ज्ञिया॑म्।इ॒ह।सा।नः॒।दु॒ही॒य॒त्।यव॑साऽइव।ग॒त्वी।स॒हस्र॑ऽधारा।पय॑सा।म॒ही।गौः॥  
आ।तु।सि॒ञ्च॒।हरि॑म्।ई॒म्।द्रोः।उ॒पऽस्थे॑।वाशी॑भिः।त॒क्ष॒त॒।अ॒श्म॒न्ऽमयी॑भिः।परि॑।स्व॒ज॒ध्व॒म्।दश॑।क॒क्ष्या॑भिः।उ॒भे इति॑।धुरौ॑।प्रति॑।वह्नि॑म्।यु॒न॒क्त॒॥  
उ॒भे इति॑।धुरौ॑।वह्निः॑।आ॒ऽपिब्द॑मानः।अ॒न्तः।योना॑ऽइव।च॒र॒ति॒।द्वि॒ऽजानिः॑।वन॒स्पति॑म्।वने॑।आ।अ॒स्था॒प॒य॒ध्व॒म्।नि।सु।द॒धि॒ध्व॒म्।अख॑नन्तः।उत्स॑म्॥  
कपृ॑त्।न॒रः॒।क॒पृ॒थम्।उत्।द॒धा॒त॒न॒।चो॒दय॑त।खु॒दत॑।वाज॑ऽसातये।नि॒ष्टि॒ग्र्यः॑।पु॒त्रम्।आ।च्या॒व॒य॒।ऊ॒तये॑।इन्द्र॑म्।स॒ऽबाधः॑।इ॒ह।सोम॑ऽपीतये॥  
