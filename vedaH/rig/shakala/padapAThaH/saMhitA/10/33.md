

  
प्र।मा॒।यु॒यु॒ज्रे॒।प्र॒ऽयुजः॑।जना॑नाम्।वहा॑मि।स्म॒।पू॒षण॑म्।अन्त॑रेण।विश्वे॑।दे॒वासः॑।अध॑।माम्।अ॒र॒क्ष॒न्।दुः॒ऽशासुः॑।आ।अ॒गा॒त्।इति॑।घोषः॑।आ॒सी॒त्॥  
सम्।मा॒।त॒प॒न्ति॒।अ॒भितः॑।स॒पत्नीः॑ऽइव।पर्श॑वः।नि।बा॒ध॒ते॒।अम॑तिः।न॒ग्नता॑।जसुः॑।वेः।न।वे॒वी॒य॒ते॒।म॒तिः॥  
मूषः॑।न।शि॒श्ना।वि।अ॒द॒न्ति॒।मा॒।आ॒ऽध्यः॑।स्तो॒तार॑म्।ते॒।श॒त॒क्र॒तो॒ इति॑ शतऽक्रतो।स॒कृत्।सु।नः॒।म॒घ॒ऽव॒न्।इ॒न्द्र॒।मृ॒ळ॒य॒।अध॑।पि॒ताऽइ॑व।नः॒।भ॒व॒॥  
कु॒रु॒ऽश्रव॑णम्।अ॒वृ॒णि॒।राजा॑नम्।त्रास॑दस्यवम्।मंहि॑ष्ठम्।वा॒घता॑म्।ऋषिः॑॥  
यस्य॑।मा॒।ह॒रितः॑।रथे॑।ति॒स्रः।वह॑न्ति।सा॒धु॒ऽया।स्तवै॑।स॒हस्र॑ऽदक्षिणे॥  
यस्य॑।प्रऽस्वा॑दसः।गिरः॑।उ॒प॒मऽश्र॑वसः।पि॒तुः।क्षेत्र॑म्।न।र॒ण्वम्।ऊ॒चुषे॑॥  
अधि॑।पु॒त्र॒।उ॒प॒म॒ऽश्र॒वः॒।नपा॑त्।मि॒त्र॒ऽअ॒ति॒थेः॒।इ॒हि॒।पि॒तुः।ते॒।अ॒स्मि॒।व॒न्दि॒ता॥  
यत्।ईशी॑य।अ॒मृता॑नाम्।उ॒त।वा॒।मर्त्या॑नाम्।जीवे॑त्।इ॒त्।म॒घऽवा॑।मम॑॥  
न।दे॒वाना॑म्।अति॑।व्र॒तम्।श॒तऽआ॑त्मा।च॒न।जी॒व॒ति॒।तथा॑।यु॒जा।वि।व॒वृ॒ते॒॥  
