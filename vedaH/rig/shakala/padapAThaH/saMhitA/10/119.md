

  
इति॑।वै।इति॑।मे॒।मनः॑।गाम्।अश्व॑म्।स॒नु॒या॒म्।इति॑।कु॒वित्।सोम॑स्य।अपा॑म्।इति॑॥  
प्र।वाताः॑ऽइव।दोध॑तः।उत्।मा॒।पी॒ताः।अ॒यं॒स॒त॒।कु॒वित्।सोम॑स्य।अपा॑म्।इति॑॥  
उत्।मा॒।पी॒ताः।अ॒यं॒स॒त॒।रथ॑म्।अश्वाः॑ऽइव।आ॒शवः॑।कु॒वित्।सोम॑स्य।अपा॑म्।इति॑॥  
उप॑।मा।म॒तिः।अ॒स्थि॒त॒।वा॒श्रा।पु॒त्रम्ऽइ॑व।प्रि॒यम्।कु॒वित्।सोम॑स्य।अपा॑म्।इति॑॥  
अ॒हम्।तष्टा॑ऽइव।व॒न्धुर॑म्।परि॑।अ॒चा॒मि॒।हृ॒दा।म॒तिम्।कु॒वित्।सोम॑स्य।अपा॑म्।इति॑॥  
न॒हि।मे॒।अ॒क्षि॒ऽपत्।च॒न।अच्छा॑न्त्सुः।पञ्च॑।कृ॒ष्टयः॑।कु॒वित्।सोम॑स्य।अपा॑म्।इति॑॥  
न॒हि।मे॒।रोद॑सी॒ इति॑।उ॒भे इति॑।अ॒न्यम्।प॒क्षम्।च॒न।प्रति॑।कु॒वित्।सोम॑स्य।अपा॑म्।इति॑॥  
अ॒भि।द्याम्।म॒हि॒ना।भु॒व॒म्।अ॒भि।इ॒माम्।पृ॒थि॒वीम्।म॒हीम्।कु॒वित्।सोम॑स्य।अपा॑म्।इति॑॥  
हन्त॑।अ॒हम्।पृ॒थि॒वीम्।इ॒माम्।नि।द॒धा॒नि॒।इ॒ह।वा॒।इ॒ह।वा॒।कु॒वित्।सोम॑स्य।अपा॑म्।इति॑॥  
ओ॒षम्।इत्।पृ॒थि॒वीम्।अ॒हम्।ज॒ङ्घना॑नि।इ॒ह।वा॒।इ॒ह।वा॒।कु॒वित्।सोम॑स्य।अपा॑म्।इति॑॥  
दि॒वि।मे॒।अ॒न्यः।प॒क्षः।अ॒धः।अ॒न्यम्।अ॒ची॒कृ॒ष॒म्।कु॒वित्।सोम॑स्य।अपा॑म्।इति॑॥  
अ॒हम्।अ॒स्मि॒।म॒हा॒ऽम॒हः।अ॒भि॒ऽन॒भ्यम्।उ॒त्ऽई॑षितः।कु॒वित्।सोम॑स्य।अपा॑म्।इति॑॥  
गृ॒हः।या॒मि॒।अर॑म्ऽकृतः।दे॒वेभ्यः॑।ह॒व्य॒ऽवाह॑नः।कु॒वित्।सोम॑स्य।अपा॑म्।इति॑॥  
