

  
ओ इति॑।चि॒त्।सखा॑यम्।स॒ख्या।व॒वृ॒त्या॒म्।ति॒रः।पु॒रु।चि॒त्।अ॒र्ण॒वम्।ज॒ग॒न्वान्।पि॒तुः।नपा॑तम्।आ।द॒धी॒त॒।वे॒धाः।अधि॑।क्षमि॑।प्र॒ऽत॒रम्।दीध्या॑नः॥  
न।ते॒।सखा॑।स॒ख्यम्।व॒ष्टि॒।ए॒तत्।सऽल॑क्ष्मा।यत्।विषु॑ऽरूपा।भवा॑ति।म॒हः।पु॒त्रासः॑।असु॑रस्य।वी॒राः।दि॒वः।ध॒र्तारः॑।उ॒र्वि॒या।परि॑।ख्य॒न्॥  
उ॒शन्ति॑।घ॒।ते।अ॒मृता॑सः।ए॒तत्।एक॑स्य।चि॒त्।त्य॒जस॑म्।मर्त्य॑स्य।नि।ते॒।मनः॑।मन॑सि।धा॒यि॒।अ॒स्मे इति॑।जन्युः॑।पतिः॑।त॒न्व॑म्।आ।वि॒वि॒श्याः॒॥  
न।यत्।पु॒रा।च॒कृ॒म॒।कत्।ह॒।नू॒नम्।ऋ॒ता।वद॑न्तः।अनृ॑तम्।र॒पे॒म॒।ग॒न्ध॒र्वः।अ॒प्ऽसु।अप्या॑।च॒।योषा॑।सा।नः॒।नाभिः॑।प॒र॒मम्।जा॒मि।तत्।नौ॒॥  
गर्भे॑।नु।नौ॒।ज॒नि॒ता।दम्प॑ती॒ इति॒ दम्ऽप॑ती।कः॒।दे॒वः।त्वष्टा॑।स॒वि॒ता।वि॒श्वऽरू॑पः।नकिः॑।अ॒स्य॒।प्र।मि॒न॒न्ति॒।व्र॒तानि॑।वेद॑।नौ॒।अ॒स्य।पृ॒थि॒वी।उ॒त।द्यौः॥  
कः।अ॒स्य।वे॒द॒।प्र॒थ॒मस्य॑।अह्नः॑।कः।ई॒म्।द॒द॒र्श॒।कः।इ॒ह।प्र।वो॒च॒त्।बृ॒हत्।मि॒त्रस्य॑।वरु॑णस्य।धाम॑।कत्।ऊँ॒ इति॑।ब्र॒वः॒।आ॒ह॒नः॒।वीच्या॑।नॄन्॥  
य॒मस्य॑।मा॒।य॒म्य॑म्।कामः॑।आ।अ॒ग॒न्।स॒मा॒ने।योनौ॑।स॒ह॒ऽशेय्या॑य।जा॒याऽइ॑व।पत्ये॑।त॒न्व॑म्।रि॒रि॒च्या॒म्।वि।चि॒त्।वृ॒हे॒व॒।रथ्या॑ऽइव।च॒क्रा॥  
न।ति॒ष्ठ॒न्ति॒।न।नि।मि॒ष॒न्ति॒।ए॒ते।दे॒वाना॑म्।स्पशः॑।इ॒ह।ये।चर॑न्ति।अ॒न्येन॑।मत्।आ॒ह॒नः॒।या॒हि॒।तूय॑म्।तेन॑।वि।वृ॒हे॒व॒।रथ्या॑ऽइव।च॒क्रा॥  
रात्री॑भिः।अ॒स्मै॒।अह॑ऽभिः।द॒श॒स्ये॒त्।सूर्य॑स्य।चक्षुः॑।मुहुः॑।उत्।मि॒मी॒या॒त्।दि॒वा।पृ॒थि॒व्या।मि॒थु॒ना।सब॑न्धू॒ इति॒ सऽब॑न्धू।य॒मीः।य॒मस्य॑।बि॒भृ॒या॒त्।अजा॑मि॥  
आ।घ॒।ता।ग॒च्छा॒न्।उत्ऽत॑रा।यु॒गानि॑।यत्र॑।जा॒मयः॑।कृ॒णव॑न्।अजा॑मि।उप॑।बर्बृ॑हि।वृ॒ष॒भाय॑।बा॒हुम्।अ॒न्यम्।इ॒च्छ॒स्व॒।सु॒ऽभ॒गे॒।पति॑म्।मत्॥  
किम्।भ्राता॑।अ॒स॒त्।यत्।अ॒ना॒थम्।भवा॑ति।किम्।ऊँ॒ इति॑।स्वसा॑।यत्।निःऽऋ॑तिः।नि॒ऽगच्छा॑त्।काम॑ऽमूता।ब॒हु।ए॒तत्।र॒पा॒मि॒।त॒न्वा॑।मे॒।त॒न्व॑म्।सम्।पि॒पृ॒ग्धि॒॥  
न।वै।ऊँ॒ इति॑।ते॒।त॒न्वा॑।त॒न्व॑म्।सम्।प॒पृ॒च्या॒म्।पा॒पम्।आ॒हुः॒।यः।स्वसा॑रम्।नि॒ऽगच्छा॑त्।अ॒न्येन॑।मत्।प्र॒ऽमुदः॑।क॒ल्प॒य॒स्व॒।न।ते॒।भ्राता॑।सु॒ऽभ॒गे॒।व॒ष्टि॒।ए॒तत्॥  
ब॒तः।ब॒त॒।अ॒सि॒।य॒म॒।न।ए॒व।ते॒।मनः॑।हृद॑यम्।च॒।अ॒वि॒दा॒म॒।अ॒न्या।किल॑।त्वाम्।क॒क्ष्या॑ऽइव।यु॒क्तम्।परि॑।स्व॒जा॒ते॒।लिबु॑जाऽइव।वृ॒क्षम्॥  
अ॒न्यम्।ऊँ॒ इति॑।सु।त्वम्।य॒मि॒।अ॒न्यः।ऊँ॒ इति॑।त्वाम्।परि॑।स्व॒जा॒ते॒।लिबु॑जाऽइव।वृ॒क्षम्।तस्य॑।वा॒।त्वम्।मनः॑।इ॒च्छा।सः।वा॒।तव॑।अध॑।कृ॒णु॒ष्व॒।स॒म्ऽविद॑म्।सुऽभ॑द्राम्॥  
