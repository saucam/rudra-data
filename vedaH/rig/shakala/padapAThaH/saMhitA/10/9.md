

  
आपः॑।हि।स्थ।म॒यः॒ऽभुवः॑।ताः।नः॒।ऊ॒र्जे।द॒धा॒त॒न॒।म॒हे।रणा॑य।चक्ष॑से॥  
यः।वः॒।शि॒वऽत॑मः।रसः॑।तस्य॑।भा॒ज॒य॒त॒।इ॒ह।नः॒।उ॒श॒तीःऽइ॑व।मा॒तरः॑॥  
तस्मै॑।अर॑म्।ग॒मा॒म॒।वः॒।यस्य॑।क्षया॑य।जिन्व॑थ।आपः॑।ज॒नय॑थ।च॒।नः॒॥  
शम्।नः॒।दे॒वीः।अ॒भिष्ट॑ये।आपः॑।भ॒व॒न्तु॒।पी॒तये॑।शम्।योः।अ॒भि।स्र॒व॒न्तु॒।नः॒॥  
ईशा॑नाः।वार्या॑णाम्।क्षय॑न्तीः।च॒र्ष॒णी॒नाम्।अ॒पः।या॒चा॒मि॒।भे॒ष॒जम्॥  
अ॒प्ऽसु।मे॒।सोमः॑।अ॒ब्र॒वी॒त्।अ॒न्तः।विश्वा॑नि।भे॒ष॒जा।अ॒ग्निम्।च॒।वि॒श्वऽश॑म्भुवम्॥  
आपः॑।पृ॒णी॒त।भे॒ष॒जम्।वरू॑थम्।त॒न्वे॑।मम॑।ज्योक्।च॒।सूर्य॑म्।दृ॒शे॥  
इ॒दम्।आ॒पः॒।प्र।व॒ह॒त॒।यत्।किम्।च॒।दुः॒ऽइ॒तम्।मयि॑।यत्।वा॒।अ॒हम्।अ॒भि॒ऽदु॒द्रोह॑।यत्।वा॒।शे॒पे।उ॒त।अनृ॑तम्॥  
आपः॑।अ॒द्य।अनु॑।अ॒चा॒रि॒ष॒म्।रसे॑न।सम्।अ॒ग॒स्म॒हि॒।पय॑स्वान्।अ॒ग्ने॒।आ।ग॒हि॒।तम्।मा॒।सम्।सृ॒ज॒।वर्च॑सा॥  
