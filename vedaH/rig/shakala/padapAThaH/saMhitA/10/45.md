

  
दि॒वः।परि॑।प्र॒थ॒मम्।ज॒ज्ञे॒।अ॒ग्निः।अ॒स्मत्।द्वि॒तीय॑म्।परि॑।जा॒तऽवे॑दाः।तृ॒तीय॑म्।अ॒प्ऽसु।नृ॒ऽमनाः॑।अज॑स्रम्।इन्धा॑नः।ए॒न॒म्।ज॒र॒ते॒।सु॒ऽआ॒धीः॥  
वि॒द्म।ते॒।अ॒ग्ने॒।त्रे॒धा।त्र॒याणि॑।वि॒द्म।ते॒।धाम॑।विऽभृ॑ता।पु॒रु॒ऽत्रा।वि॒द्म।ते॒।नाम॑।प॒र॒मम्।गुहा॑।यत्।वि॒द्म।तम्।उत्स॑म्।यतः॑।आ॒ऽज॒गन्थ॑॥  
स॒मु॒द्रे।त्वा॒।नृ॒ऽमनाः॑।अ॒प्ऽसु।अ॒न्तः।नृ॒ऽचक्षाः॑।ई॒धे॒।दि॒वः।अ॒ग्ने॒।ऊध॑न्।तृ॒तीये॑।त्वा॒।रज॑सि।त॒स्थि॒ऽवांस॑म्।अ॒पाम्।उ॒पऽस्थे॑।म॒हि॒षाः।अ॒व॒र्ध॒न्॥  
अक्र॑न्दत्।अ॒ग्निः।स्त॒नय॑न्ऽइव।द्यौः।क्षाम॑।रेरि॑हत्।वी॒रुधः॑।स॒म्ऽअ॒ञ्जन्।स॒द्यः।ज॒ज्ञा॒नः।वि।हि।ई॒म्।इ॒द्धः।अख्य॑त्।आ।रोद॑सी॒ इति॑।भा॒नुना॑।भा॒ति॒।अ॒न्तरिति॑॥  
श्री॒णाम्।उ॒त्ऽआ॒रः।ध॒रुणः॑।र॒यी॒णाम्।म॒नी॒षाणा॑म्।प्र॒ऽअर्प॑णः।सोम॑ऽगोपाः।वसुः॑।सू॒नुः।सह॑सः।अ॒प्ऽसु।राजा॑।वि।भा॒ति॒।अग्रे॑।उ॒षसा॑म्।इ॒धा॒नः॥  
विश्व॑स्य।के॒तुः।भुव॑नस्य।गर्भः॑।आ।रोद॑सी॒ इति॑।अ॒पृ॒णा॒त्।जाय॑मानः।वी॒ळुम्।चि॒त्।अद्रि॑म्।अ॒भि॒न॒त्।प॒रा॒ऽयन्।जनाः॑।यत्।अ॒ग्निम्।अय॑जन्त।पञ्च॑॥  
उ॒शिक्।पा॒व॒कः।अ॒र॒तिः।सु॒ऽमे॒धाः।मर्ते॑षु।अ॒ग्निः।अ॒मृतः॑।नि।धा॒यि॒।इय॑र्ति।धू॒मम्।अ॒रु॒षम्।भरि॑भ्रत्।उत्।शु॒क्रेण॑।शो॒चिषा॑।द्याम्।इन॑क्षन्॥  
दृ॒शा॒नः।रु॒क्मः।उ॒र्वि॒या।वि।अ॒द्यौ॒त्।दुः॒ऽमर्ष॑म्।आयुः॑।श्रि॒ये।रु॒चा॒नः।अ॒ग्निः।अ॒मृतः॑।अ॒भ॒व॒त्।वयः॑ऽभिः।यत्।ए॒न॒म्।द्यौः।ज॒नय॑त्।सु॒ऽरेताः॑॥  
यः।ते॒।अ॒द्य।कृ॒णव॑त्।भ॒द्र॒ऽशो॒चे॒।अ॒पू॒पम्।दे॒व॒।घृ॒तऽव॑न्तम्।अ॒ग्ने॒।प्र।तम्।न॒य॒।प्र॒ऽत॒रम्।वस्यः॑।अच्छ॑।अ॒भि।सु॒म्नम्।दे॒वऽभ॑क्तम्।य॒वि॒ष्ठ॒॥  
आ।तम्।भ॒ज॒।सौ॒श्र॒वसेषु॑।अ॒ग्ने॒।उ॒क्थेऽउ॑क्थे।आ।भ॒ज॒।श॒स्यमा॑ने।प्रि॒यः।सूर्ये॑।प्रि॒यः।अ॒ग्ना।भ॒वा॒ति॒।उत्।जा॒तेन॑।भि॒नद॑त्।उत्।जनि॑ऽत्वैः॥  
त्वाम्।अ॒ग्ने॒।यज॑मानाः।अनु॑।द्यून्।विश्वा॑।वसु॑।द॒धि॒रे॒।वार्या॑णि।त्वया॑।स॒ह।द्रवि॑णम्।इ॒च्छमा॑नाः।व्र॒जम्।गोऽम॑न्तम्।उ॒शिजः॑।वि।व॒व्रुः॒॥  
अस्ता॑वि।अ॒ग्निः।न॒राम्।सु॒ऽशेवः॑।वै॒श्वा॒न॒रः।ऋषि॑ऽभिः।सोम॑ऽगोपाः।अ॒द्वे॒षे।द्यावा॑पृथि॒वी इति॑।हु॒वे॒म॒।देवाः॑।ध॒त्त।र॒यिम्।अ॒स्मे इति॑।सु॒ऽवीर॑म्॥  
