

  
अच्छ॑।मे॒।इन्द्र॑म्।म॒तयः॑।स्वः॒ऽविदः॑।स॒ध्रीचीः॑।विश्वाः॑।उ॒श॒तीः।अ॒नू॒ष॒त॒।परि॑।स्व॒ज॒न्ते॒।जन॑यः।यथा॑।पति॑म्।मर्य॑म्।न।शु॒न्ध्युम्।म॒घऽवा॑नम्।ऊ॒तये॑॥  
न।घ॒।त्व॒द्रिक्।अप॑।वे॒ति॒।मे॒।मनः॑।त्वे इति॑।इत्।काम॑म्।पु॒रु॒ऽहू॒त॒।शि॒श्र॒य॒।राजा॑ऽइव।द॒स्म॒।नि।स॒दः॒।अधि॑।ब॒र्हिषि॑।अ॒स्मिन्।सु।सोमे॑।अ॒व॒ऽपान॑म्।अ॒स्तु॒।ते॒॥  
वि॒षु॒ऽवृत्।इन्द्रः॑।अम॑तेः।उ॒त्।क्षु॒धः।सः।इत्।रा॒यः।म॒घऽवा॑।वस्वः॑।ई॒श॒ते॒।तस्य॑।इ॒मे।प्र॒व॒णे।स॒प्त।सिन्ध॑वः।वयः॑।व॒र्ध॒न्ति॒।वृ॒ष॒भस्य॑।शु॒ष्मिणः॑॥  
वयः॑।न।वृ॒क्षम्।सु॒ऽप॒ला॒शम्।आ।अ॒स॒द॒न्।सोमा॑सः।इन्द्र॑म्।म॒न्दिनः॑।च॒मू॒ऽसदः॑।प्र।ए॒षा॒म्।अनी॑कम्।शव॑सा।दवि॑द्युतत्।वि॒दत्।स्वः॑।मन॑वे।ज्योतिः॑।आर्य॑म्॥  
कृ॒तम्।न।श्व॒ऽघ्नी।वि।चि॒नो॒ति॒।देव॑ने।स॒म्ऽवर्ग॑म्।यत्।म॒घऽवा॑।सूर्य॑म्।जय॑त्।न।तत्।ते॒।अ॒न्यः।अनु॑।वी॒र्य॑म्।श॒क॒त्।न।पु॒रा॒णः।म॒घ॒ऽव॒न्।न।उ॒त।नूत॑नः॥  
विश॑म्ऽविशम्।म॒घऽवा॑।परि॑।अ॒शा॒य॒त॒।जना॑नाम्।धेनाः॑।अ॒व॒ऽचाक॑शत्।वृषा॑।यस्य।अह॑।श॒क्रः।सव॑नेषु।रण्य॑ति।सः।ती॒व्रैः।सोमैः॑।स॒ह॒ते॒।पृ॒त॒न्य॒तः॥  
आपः॑।न।सिन्धु॑म्।अ॒भि।यत्।स॒म्ऽअक्ष॑रन्।सोमा॑सः।इन्द्र॑म्।कु॒ल्याःऽइ॑व।ह्र॒दम्।वर्ध॑न्ति।विप्राः॑।महः॑।अ॒स्य॒।साद॑ने।यव॑म्।न।वृ॒ष्टिः।दि॒व्येन॑।दानु॑ना॥  
वृषा॑।न।क्रु॒द्धः।प॒त॒य॒त्।रजः॑ऽसु।आ।यः।अ॒र्यऽप॑त्नीः।अकृ॑णोत्।इ॒माः।अ॒पः।सः।सु॒न्व॒ते।म॒घऽवा॑।जी॒रऽदा॑नवे।अवि॑न्दत्।ज्योतिः॑।मन॑वे।ह॒विष्म॑ते॥  
उत्।जा॒य॒ता॒म्।प॒र॒शुः।ज्योति॑षा।स॒ह।भू॒याः।ऋ॒तस्य॑।सु॒ऽदुघा॑।पु॒रा॒ण॒ऽवत्।वि।रो॒च॒ता॒म्।अ॒रु॒षः।भा॒नुना॑।शुचिः॑।स्वः॒।ण।शु॒क्रम्।शु॒शु॒ची॒त॒।सत्ऽप॑तिः॥  
गोभिः॑।त॒रे॒म॒।अम॑तिम्।दुः॒ऽएवा॑म्।यवे॑न।क्षुध॑म्।पु॒रु॒ऽहू॒त॒।विश्वा॑म्।व॒यम्।राज॑ऽभिः।प्र॒थ॒मा।धना॑नि।अ॒स्माके॑न।वृ॒जने॑न।ज॒ये॒म॒॥  
बृ॒हस्पतिः॑।नः॒।परि॑।पा॒तु॒।प॒श्चात्।उ॒त।उत्ऽत॑रस्मात्।अध॑रात्।अ॒घ॒ऽयोः।इन्द्रः॑।पु॒रस्ता॑त्।उ॒त।म॒ध्य॒तः।नः॒।सखा॑।सखि॑ऽभ्यः।वरि॑ऽवः।कृ॒णो॒तु॒॥  
