

  
प्र।वः॒।म॒हे।मन्द॑मानाय।अन्ध॑सः।अर्च॑।वि॒श्वान॑राय।वि॒श्व॒ऽभुवे॑।इन्द्र॑स्य।यस्य॑।सुऽम॑खम्।सहः॑।महि॑।श्रवः॑।नृ॒म्णम्।च॒।रोद॑सी॒ इति॑।स॒प॒र्यतः॑॥  
सः।चि॒त्।नु।सख्या॑।नर्यः॑।इ॒नः।स्तु॒तः।च॒र्कृत्यः॑।इन्द्रः॑।माऽव॑ते।नरे॑।विश्वा॑सु।धूः॒ऽसु।वा॒ज॒ऽकृत्ये॑षु।स॒त्ऽप॒ते॒।वृ॒त्रे।वा॒।अ॒प्ऽसु।अ॒भि।शू॒र॒।म॒न्द॒से॒॥  
के।ते।नरः॑।इ॒न्द्र॒।ये।ते॒।इष॒े।ये।ते॒।सु॒म्नम्।स॒ऽध॒न्य॑म्।इय॑क्षान्।के।ते॒।वाजा॑य।अ॒सु॒र्या॑य।हि॒न्वि॒रे॒।के।अ॒प्ऽसु।स्वासु॑।उ॒र्वरा॑सु।पौंस्ये॑॥  
भुवः॑।त्वम्।इ॒न्द्र॒।ब्रह्म॑णा।म॒हान्।भुवः॑।विश्वे॑षु।सव॑नेषु।य॒ज्ञियः॑।भुवः॑।नॄन्।च्यौ॒त्नः।विश्व॑स्मिन्।भरे॑।ज्येष्ठः॑।च॒।मन्त्रः॑।वि॒श्व॒ऽच॒र्ष॒णे॒॥  
अव॑।नु।क॒म्।ज्याया॑न्।य॒ज्ञऽव॑नसः।म॒हीम्।ते॒।ओमा॑त्राम्।कृ॒ष्टयः॑।वि॒दुः॒।असः॑।नु।क॒म्।अ॒जरः॑।वर्धाः॑।च॒।विश्वा॑।इत्।ए॒ता।सव॑ना।तू॒तु॒मा।कृ॒षे॒॥  
ए॒ता।विश्वा॑।सव॑ना।तू॒तु॒मा।कृ॒षे॒।स्व॒यम्।सू॒नो॒ इति॑।स॒ह॒सः॒।यानि॑।द॒धि॒षे।वरा॑य।ते॒।पात्र॑म्।धर्म॑णे।तना॑।य॒ज्ञः।मन्त्रः॒।ब्रह्म॑।उ॒त्ऽय॑तम्।वचः॑॥  
ये।ते॒।वि॒प्र॒।ब्र॒ह्म॒ऽकृतः॑।सु॒ते।सचा॑।वसू॑नाम्।च॒।वसु॑नः।च॒।दा॒वने॑।प्र।ते।सु॒म्नस्य॑।मन॑सा।प॒था।भु॒व॒न्।मदे॑।सु॒तस्य॑।सो॒म्यस्य॑।अन्ध॑सः॥  
