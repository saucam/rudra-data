

  
प्र।के॒तुना॑।बृ॒ह॒ता।या॒ति॒।अ॒ग्निः।आ।रोद॑सी॒ इति॑।वृ॒ष॒भः।रो॒र॒वी॒ति॒।दि॒वः।चि॒त्।अन्ता॑न्।उ॒प॒ऽमान्।उत्।आ॒न॒ट्।अ॒पाम्।उ॒पऽस्थे॑।म॒हि॒षः।व॒व॒र्ध॒॥  
मु॒मोद॑।गर्भः॑।वृ॒ष॒भः।क॒कुत्ऽमा॑न्।अ॒स्रे॒मा।व॒त्सः।शिमी॑ऽवान्।अ॒रा॒वी॒त्।सः।दे॒वऽता॑ति।उत्ऽय॑तानि।कृ॒ण्वन्।स्वेषु॑।क्षये॑षु।प्र॒थ॒मः।जि॒गा॒ति॒॥  
आ।यः।मू॒र्धान॑म्।पि॒त्रोः।अर॑ब्ध।नि।अ॒ध्व॒रे।द॒धि॒रे॒।सूरः॑।अर्णः॑।अस्य॑।पत्म॑न्।अरु॑षीः।अश्व॑ऽबुध्नाः।ऋ॒तस्य॑।योनौ॑।त॒न्वः॑।जु॒ष॒न्त॒॥  
उ॒षःऽउ॑षः।हि।व॒सो॒ इति॑।अग्र॑म्।एषि॑।त्वम्।य॒मयोः॑।अ॒भ॒वः॒।वि॒भाऽवा॑।ऋ॒ताय॑।स॒प्त।द॒धि॒षे॒।प॒दानि॑।ज॒नय॑न्।मि॒त्रम्।त॒न्वे॑।स्वायै॑॥  
भुवः॑।चक्षुः॑।म॒हः।ऋ॒तस्य॑।गो॒पाः।भुवः॑।वरु॑णः।यत्।ऋ॒ताय॑।वेषि॑।भुवः॑।अ॒पाम्।नपा॑त्।जा॒त॒ऽवे॒दः॒।भुवः॑।दू॒तः।यस्य॑।ह॒व्यम्।जुजो॑षः॥  
भुवः॑।य॒ज्ञस्य॑।रज॑सः।च॒।ने॒ता।यत्र॑।नि॒युत्ऽभिः॑।सच॑से।शि॒वाभिः॑।दि॒वि।मू॒र्धान॑म्।द॒धि॒षे॒।स्वः॒ऽसाम्।जि॒ह्वाम्।अ॒ग्ने॒।च॒कृ॒षे॒।ह॒व्य॒ऽवाह॑म्॥  
अ॒स्य।त्रि॒तः।क्रतु॑ना।व॒व्रे।अ॒न्तः।इ॒च्छन्।धी॒तिम्।पि॒तुः।एवैः॑।पर॑स्य।स॒च॒स्यमा॑नः।पि॒त्रोः।उ॒पऽस्थे॑।जा॒मि।ब्रु॒वा॒णः।आयु॑धानि।वे॒ति॒॥  
सः।पित्र्या॑णि।आयु॑धानि।वि॒द्वान्।इन्द्र॑ऽइषितः।आ॒प्त्यः।अ॒भि।अ॒यु॒ध्य॒त्।त्रि॒ऽशी॒र्षाण॑म्।स॒प्तऽर॑श्मिम्।ज॒घ॒न्वान्।त्वा॒ष्ट्रस्य॑।चि॒त्।निः।स॒सृ॒जे॒।त्रि॒तः।गाः॥  
भूरि॑।इत्।इन्द्रः॑।उ॒त्ऽइन॑क्षन्तम्।ओजः॑।अव॑।अ॒भि॒न॒त्।सत्ऽप॑तिः।मन्य॑मानम्।त्वा॒ष्ट्रस्य॑।चि॒त्।वि॒श्वऽरू॑पस्य।गोना॑म्।आ॒ऽच॒क्रा॒णः।त्रीणि॑।शी॒र्षा।परा॑।वर्क्॥  
