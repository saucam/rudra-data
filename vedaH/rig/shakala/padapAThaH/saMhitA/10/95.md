

  
ह॒ये।जाये॑।मन॑सा।तिष्ठ॑।घोरे॑।वचां॑सि।मि॒श्रा।कृ॒ण॒वा॒व॒है॒।नु।न।नौ॒।मन्त्राः॑।अनु॑दितासः।ए॒ते।मयः॑।क॒र॒न्।पर॑ऽतरे।च॒न।अह॑न्॥  
किम्।ए॒ता।वा॒चा।कृ॒ण॒व॒।तव॑।अ॒हम्।प्र।अ॒क्र॒मि॒ष॒म्।उ॒षसा॑म्।अ॒ग्रि॒याऽइ॑व।पुरू॑रवः।पुनः॑।अस्त॑म्।परा॑।इ॒हि॒।दुः॒ऽआ॒प॒ना।वातः॑ऽइव।अ॒हम्।अ॒स्मि॒॥  
इषुः॑।न।श्रि॒ये।इ॒षु॒ऽधेः।अ॒स॒ना।गो॒ऽसाः।श॒त॒ऽसाः।न।रंहिः॑।अ॒वीरे॑।क्रतौ॑।वि।द॒वि॒द्यु॒त॒त्।न।उरा॑।न।मा॒युम्।चि॒त॒य॒न्त॒।धुन॑यः॥  
सा।वसु॑।दध॑ती।श्वशु॑राय।वयः॑।उषः॑।यदि॑।वष्टि॑।अन्ति॑ऽगृहात्।अस्त॑म्।न॒न॒क्षे॒।यस्मि॑म्।चा॒कन्।दिवा॑।नक्त॑म्।श्न॒थि॒ता।वै॒त॒सेन॑॥  
त्रिः।स्म॒।मा।अह्नः॑।श्न॒थ॒यः॒।वै॒त॒सेन॑।उ॒त।स्म॒।मे॒।अव्य॑त्यै।पृ॒णा॒सि॒।पुरू॑रवः।अनु॑।ते॒।केत॑म्।आ॒य॒म्।राजा॑।मे॒।वी॒र॒।त॒न्वः॑।तत्।आ॒सीः॒॥  
या।सु॒ऽजू॒र्णिः।श्रेणिः॑।सु॒म्नेऽआ॑पिः।ह्र॒देऽच॑क्षुः।न।ग्र॒न्थिना॑ई।च॒र॒ण्युः।ताः।अ॒ञ्जयः॑।अ॒रु॒णयः॑।न।स॒स्रुः॒।श्रि॒ये।गावः॑।न।धे॒नवः॑।अ॒न॒व॒न्त॒॥  
सम्।अ॒स्मि॒न्।जाय॑माने।आ॒स॒त॒।ग्नाः।उ॒त।ई॒म्।अ॒व॒र्ध॒न्।न॒द्यः॑।स्वऽगू॑र्ताः।म॒हे।यत्।त्वा॒।पु॒रू॒र॒वः॒।रणा॑य।अव॑र्धयन्।द॒स्यु॒ऽहत्या॑य।दे॒वाः॥  
सचा॑।यत्।आ॒सु॒।जह॑तीषु।अत्क॑म्।अमा॑नुषीषु।मानु॑षः।नि॒ऽसेवे॑।अप॑।स्म॒।मत्।त॒रस॑न्ती।न।भु॒ज्युः।ताः।अ॒त्र॒स॒न्।र॒थ॒ऽस्पृशः॑।न।अश्वाः॑॥  
यत्।आ॒सु॒।मर्तः॑।अ॒मृता॑सु।नि॒ऽस्पृक्।सम्।क्षो॒णीभिः।क्रतु॑ऽभिः।न।पृ॒ङ्क्ते।ताः।आ॒तयः॑।न।त॒न्वः॑।शु॒म्भ॒त॒।स्वाः।अश्वा॑सः।न।क्री॒ळयः॑।दन्द॑शानाः॥  
वि॒ऽद्युत्।न।या।पत॑न्ती।दवि॑द्योत्।भर॑न्ती।मे॒।अप्या॑।काम्या॑नि।जनि॑ष्टो॒ इति॑।अ॒पः।नर्यः॑।सुऽजा॑तः।प्र।उ॒र्वशी॑।ति॒र॒त॒।दी॒र्घम्।आयुः॑॥  
ज॒ज्ञि॒षे।इ॒त्था।गो॒ऽपीथ्या॑य।हि।द॒धाथ॑।तत्।पु॒रू॒र॒वः॒।मे॒।ओजः॑।अशा॑सम्।त्वा॒।वि॒दुषी॑।सस्मि॑न्।अह॑न्।न।मे॒।आ।अ॒शृ॒णोः॒।किम्।अ॒भुक्।व॒दा॒सि॒॥  
क॒दा।सू॒नुः।पि॒तर॑म्।जा॒तः।इ॒च्छा॒त्।च॒क्रन्।न।अश्रु॑।व॒र्त॒य॒त्।वि॒ऽजा॒नन्।कः।दम्प॑ती॒ इति॒ दम्ऽप॑ती।सऽम॑नसा।वि।यू॒यो॒त्।अध॑।यत्।अ॒ग्निः।श्वशु॑रेषु।दीद॑यत्॥  
प्रति॑।ब्र॒वा॒णि॒।व॒र्तय॑ते।अश्रु॑।च॒क्रन्।न।क्र॒न्द॒त्।आ॒ऽध्ये॑।शि॒वायै॑।प्र।तत्।ते॒।हि॒न॒व॒।यत्।ते॒।अ॒स्मे इति॑।परा॑।इ॒हि॒।अस्त॑म्।न॒हि।मू॒र॒।मा॒।आपः॑॥  
सु॒ऽदे॒वः।अ॒द्य।प्र॒ऽपते॑त्।अना॑वृत्।प॒रा॒ऽवत॑म्।प॒र॒माम्।गन्त॒वै।ऊँ॒ इति॑।अध॑।शयी॑त।निःऽऋ॑तेः।उ॒पऽस्थे।अध॑।ए॒न॒म्।वृकाः॑।र॒भ॒सासः॑।अ॒द्युः॥  
पुरू॑रवः।मा।मृ॒थाः॒।मा।प्र।प॒प्तः॒।मा।त्वा॒।वृका॑सः।अशि॑वासः।ऊँ॒ इति॑।क्ष॒न्।न।वै।स्त्रैणा॑नि।स॒ख्यानि॑।स॒न्ति॒।सा॒ला॒वृ॒काणा॑म्।हृद॑यानि।ए॒ता॥  
यत्।विऽरू॒पा।अच॑रम्।मर्त्ये॑षु।अव॑सम्।रात्रीः॑।श॒रदः॑।चत॑स्रः।घृ॒तस्य॑।स्तो॒कम्।स॒कृत्।अह्नः॑।आ॒श्ना॒म्।तात्।ए॒व।इ॒दम्।त॒तृ॒पा॒णा।च॒रा॒मि॒॥  
अ॒न्त॒रि॒क्ष॒ऽप्राम्।रज॑सः।वि॒ऽमानी॑म्।उप॑।शि॒क्षा॒मि॒।उ॒र्वशी॑म्।वसि॑ष्ठः।उप॑।त्वा॒।रा॒तिः।सु॒ऽकृ॒तस्य॑।तिष्ठा॑त्।नि।व॒र्त॒स्व॒।हृद॑यम्।त॒प्य॒ते॒।मे॒॥  
इति॑।त्वा॒।दे॒वाः।इ॒मे।आ॒हुः॒।ऐ॒ळ॒।यथा॑।ई॒म्।ए॒तत्।भव॑सि।मृ॒त्युऽब॑न्धुः।प्र॒ऽजा।ते॒।दे॒वान्।ह॒विषा॑।य॒जा॒ति॒।स्वः॒ऽगे।ऊँ॒ इति॑।त्वम्।अपि॑।मा॒द॒या॒से॒॥  
