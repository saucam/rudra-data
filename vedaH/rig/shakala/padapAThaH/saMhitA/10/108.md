

  
किम्।इ॒च्छन्ती॑।स॒रमा॑।प्र।इ॒दम्।आ॒न॒ट्।दू॒रे।हि।अध्वा॑।जगु॑रिः।प॒रा॒चैः।का।अ॒स्मेऽहि॑तिः।का।परि॑ऽतक्म्या।आ॒सी॒त्।क॒थम्।र॒सायाः॑।अ॒त॒रः॒।पयां॑सि॥  
इन्द्र॑स्य।दू॒तीः।इ॒षि॒ता।च॒रा॒मि॒।म॒हः।इ॒च्छन्ती॑।प॒ण॒यः॒।नि॒ऽधीन्।वः॒।अ॒ति॒ऽस्कदः॑।भि॒यसा॑।तम्।नः॒।आ॒व॒त्।तथा॑।र॒सायाः॑।अ॒त॒र॒म्।पयां॑सि॥  
की॒दृक्।इन्द्रः॑।स॒र॒मे॒।का।दृ॒शी॒का।यस्य॑।इ॒दम्।दू॒तीः।अस॑रः।प॒रा॒कात्।आ।च॒।गच्छा॑त्।मि॒त्रम्।ए॒न॒।द॒धा॒म॒।अथ॑।गवा॑म्।गोऽप॑तिः।नः॒।भ॒वा॒ति॒॥  
न।अ॒हम्।तम्।वे॒द॒।दभ्य॑म्।दभ॑त्।सः।यस्य॑।इ॒दम्।दू॒तीः।अस॑रम्।प॒रा॒कात्।न।तम्।गू॒ह॒न्ति॒।स्र॒वतः॑।ग॒भी॒राः।ह॒ताः।इन्द्रे॑ण।प॒ण॒यः॒।श॒य॒ध्वे॒॥  
इ॒माः।गावः॑।स॒र॒मे॒।याः।ऐच्छः॑।परि॑।दि॒वः।अन्ता॑न्।सु॒ऽभ॒गे॒।पत॑न्ती।कः।ते॒।ए॒नाः॒।अव॑।सृ॒जा॒त्।अयु॑ध्वी।उ॒त।अ॒स्माक॑म्।आयु॑धा।स॒न्ति॒।ति॒ग्मा॥  
अ॒से॒न्याः।वः॒।प॒ण॒यः॒।वचाँ॑म्सि।अ॒नि॒ष॒व्याः।त॒न्वः॑।स॒न्तु॒।पा॒पीः।अधृ॑ष्टः।वः॒।एत॒वै।अ॒स्तु॒।पन्थाः॑।बृह॒स्पतिः॑।वः॒।उ॒भ॒या।न।मृ॒ळा॒त्॥  
अ॒यम्।नि॒ऽधिः।स॒र॒मे॒।अद्रि॑ऽबुध्नः।गोभिः॑।अश्वे॑भिः।वसु॑ऽभिः।निऽऋ॑ष्टः।रक्ष॑न्ति।तम्।प॒णयः॑।ये।सु॒ऽगो॒पाः।रेकु॑।प॒दम्।अल॑कम्।आ।ज॒ग॒न्थ॒॥  
आ।इ॒ह।गा॒म॒न्।ऋष॑यः।सोम॑ऽशिताः।अ॒यास्यः॑।अङ्गि॑रसः।नव॑ऽग्वाः।ते।ए॒तम्।ऊ॒र्वम्।वि।भ॒ज॒न्त॒।गोना॑म्।अथ॑।ए॒तत्।वचः॑।प॒णयः॑।वम॑न्।इत्॥  
ए॒व।च॒।त्वम्।स॒र॒मे॒।आ॒ऽज॒गन्थ॑।प्रऽबा॑धिता।सह॑सा।दैव्ये॑न।स्वसा॑रम्।त्वा॒।कृ॒ण॒वै॒।मा।पुनः॑।गाः॒।अप॑।ते॒।गवा॑म्।सु॒ऽभ॒गे॒।भ॒जा॒म॒॥  
न।अ॒हम्।वे॒द॒।भ्रा॒तृ॒ऽत्वम्।नो इति॑।स्व॒सृ॒ऽत्वम्।इन्द्रः॑।वि॒दुः॒।अङ्गि॑रसः।च॒।घो॒राः।गोऽका॑माः।मे॒।अ॒च्छ॒द॒य॒न्।यत्।आय॑म्।अप॑।अतः॑।इ॒त॒।प॒ण॒यः॒।वरी॑यः॥  
दू॒रम्।इ॒त॒।प॒ण॒यः॒।वरी॑यः।उत्।गावः॑।य॒न्तु॒।मि॒न॒तीः।ऋ॒तेन॑।बृह॒स्पतिः॑।याः।अवि॑न्दत्।निऽगू॑ळ्हाः।सोमः॑।ग्रावा॑नः।ऋष॑यः।च॒।विप्राः॑॥  
