

  
मम॑।अ॒ग्ने॒।वर्चः॑।वि॒ऽह॒वेषु॑।अ॒स्तु॒।व॒यम्।त्वा॒।इन्धा॑नाः।त॒न्व॑म्।पु॒षे॒म॒।मह्य॑म्।न॒म॒न्ता॒म्।प्र॒ऽदिशः॑।चत॑स्रः।त्वया॑।अधि॑ऽअक्षेण।पृत॑नाः।ज॒ये॒म॒॥  
मम॑।दे॒वाः।वि॒ऽह॒वे।स॒न्तु॒।सर्वे॑।इन्द्र॑ऽवन्तः।म॒रुतः॑।विष्णुः॑।अ॒ग्निः।मम॑।अ॒न्तरि॑क्षम्।उ॒रुऽलो॑कम्।अ॒स्तु॒।मह्य॑म्।वातः॑।प॒व॒ता॒म्।कामे॑।अ॒स्मिन्॥  
मयि॑।दे॒वाः।द्रवि॑णम्।आ।य॒ज॒न्ता॒म्।मयि॑।आ॒ऽशीः।अ॒स्तु॒।मयि॑।दे॒वऽहू॑तिः।दैव्याः॑।होता॑रः।व॒नु॒ष॒न्त॒।पूर्वे॑।अरि॑ष्टाः।स्या॒म।त॒न्वा॑।सु॒ऽवीराः॑॥  
मह्य॑म्।य॒ज॒न्तु॒।मम॑।यानि॑।ह॒व्या।आऽकू॑तिः।स॒त्या।मन॑सः।मे॒।अ॒स्तु॒।एनः॑।मा।नि।गा॒म्।क॒त॒मत्।च॒न।अ॒हम्।विश्वे॑।दे॒वा॒सः॒।अधि॑।वो॒च॒त॒।नः॒॥  
देवीः॑।षट्।उ॒र्वीः॒।उ॒रु।नः॒।कृ॒णो॒त॒।विश्वे॑।दे॒वा॒सः॒।इ॒ह।वी॒र॒य॒ध्व॒म्।मा।हा॒स्म॒हि॒।प्र॒ऽजया॑।मा।त॒नूभिः॑।मा।र॒धा॒म॒।द्वि॒ष॒ते।सो॒म॒।रा॒ज॒न्॥  
अग्ने॑।म॒न्युम्।प्र॒ति॒ऽनु॒दन्।परे॑षाम्।अद॑ब्धः।गो॒पाः।परि॑।पा॒हि॒।नः॒।त्वम्।प्र॒त्यञ्चः॑।य॒न्तु॒।नि॒ऽगुतः॑।पुन॒रिति॑।ते॒।अ॒मा।ए॒षा॒म्।चि॒त्तम्।प्र॒ऽबुधा॑म्।ने॒श॒त्॥  
धा॒ता।धा॒तॄ॒णाम्।भुव॑नस्य।यः।पतिः॑।दे॒वम्।त्रा॒तार॑म्।अ॒भि॒मा॒ति॒ऽस॒हम्।इ॒मम्।य॒ज्ञम्।अ॒श्विना॑।उ॒भा।बृह॒स्पतिः॑।दे॒वाः।पा॒न्तु॒।यज॑मानम्।नि॒ऽअ॒र्थात्॥  
उ॒रु॒ऽव्यचाः॑।नः॒।म॒हि॒षः।शर्म॑।यं॒स॒त्।अ॒स्मिन्।हवे॑।पु॒रु॒ऽहू॒तः।पु॒रु॒ऽक्षुः।सः।नः॒।प्र॒ऽजायै॑।ह॒रि॒ऽअ॒श्व॒।मृ॒ळ॒य॒।इन्द्र॑।मा।नः॒।रि॒रि॒षः॒।मा।परा॑।दाः॒॥  
ये।नः॒।स॒ऽपत्नाः॑।अप॑।ते।भ॒व॒न्तु॒।इ॒न्द्रा॒ग्निऽभ्या॑म्।अव॑।बा॒धा॒म॒हे॒।तान्।वस॑वः।रु॒द्राः।आ॒दि॒त्याः।उ॒प॒रि॒ऽस्पृश॑म्।मा॒।उ॒ग्रम्।चेत्ता॑रम्।अ॒धि॒ऽरा॒जम्।अ॒क्र॒न्॥  
