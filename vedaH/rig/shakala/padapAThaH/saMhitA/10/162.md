

  
ब्रह्म॑णा।अ॒ग्निः।सा॒म्ऽवि॒दा॒नः।र॒क्षः॒ऽहा।बा॒ध॒ता॒म्।इ॒तः।अमी॑वा।यः।ते॒।गर्भ॑म्।दुः॒ऽनामा॑।योनि॑म्।आ॒शये॑॥  
यः।ते॒।गर्भ॑म्।अमी॑वा।दुः॒ऽनामा॑।योनि॑म्।आ॒ऽशये॑।अ॒ग्निः।तम्।ब्रह्म॑णा।स॒ह।निः।क्र॒व्य॒ऽअद॑म्।अ॒नी॒न॒श॒त्॥  
यः।ते॒।हन्ति॑।प॒तय॑न्तम्।नि॒ऽस॒त्स्नुम्।यः।स॒री॒सृ॒पम्।जा॒तम्।यः।ते॒।जिघां॑सति।तम्।इ॒तः।ना॒श॒या॒म॒सि॒॥  
यः।ते॒।ऊ॒रू इति॑।वि॒ऽहर॑ति।अ॒न्त॒रा।दम्प॑ती॒ इति॒ दम्ऽप॑ती।शये॑।योनि॑म्।यः।अ॒न्तः।आ॒ऽरेळ्हि॑।तम्।इ॒तः।ना॒श॒या॒म॒सि॒॥  
यः।त्वा॒।भ्राता॑।पतिः॑।भू॒त्वा।जा॒रः।भू॒त्वा।नि॒ऽपद्य॑ते।प्र॒ऽजाम्।यः।ते॒।जिघां॑सति।तम्।इ॒तः।ना॒श॒या॒म॒सि॒॥  
यः।त्वा॒।स्वप्ने॑न।तम॑सा।मो॒ह॒यि॒त्वा।नि॒ऽपद्य॑ते।प्र॒ऽजाम्।यः।ते॒।जिघां॑सति।तम्।इ॒तः।ना॒श॒या॒म॒सि॒॥  
