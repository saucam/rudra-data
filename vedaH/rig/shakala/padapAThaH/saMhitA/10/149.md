

  
स॒वि॒ता।य॒न्त्रैः।पृ॒थि॒वीम्।अ॒र॒म्णा॒त्।अ॒स्क॒म्भ॒ने।स॒वि॒ता।द्याम्।अ॒दृं॒ह॒त्।अश्व॑म्ऽइव।अ॒धु॒क्ष॒त्।धुनि॑म्।अ॒न्तरि॑क्षम्।अ॒तूर्ते॑।ब॒द्धम्।स॒वि॒ता।स॒मु॒द्रम्॥  
यत्र॑।स॒मु॒द्रः।स्क॒भि॒तः।वि।औन॑त्।अपा॑म्।न॒पा॒त्।स॒वि॒ता।तस्य॑।वे॒द॒।अतः॑।भूः।अतः॑।आः॒।उत्थि॑तम्।रजः॑।अतः॑।द्यावा॑पृथि॒वी इति॑।अ॒प्र॒थे॒ता॒म्॥  
प॒श्चा।इ॒दम्।अ॒न्यत्।अ॒भ॒व॒त्।यज॑त्रम्।अम॑र्त्यस्य।भुव॑नस्य।भू॒ना।सु॒ऽप॒र्णः।अ॒ङ्ग।स॒वि॒तुः।ग॒रुत्मा॑न्।पूर्वः॑।जा॒तः।सः।ऊँ॒ इति॑।अ॒स्य॒।अनु॑।धर्म॑॥  
गावः॑ऽइव।ग्राम॑म्।यूयु॑धिःऽइव।अश्वा॑न्।वा॒श्राऽइ॑व।व॒त्सम्।सु॒ऽमनाः॑।दुहा॑ना।पतिः॑ऽइव।जा॒याम्।अ॒भि।नः॒।नि।ए॒तु॒।ध॒र्ता।दि॒वः।स॒वि॒ता।वि॒श्वऽवा॑रः॥  
हिर॑ण्यऽस्तूपः।स॒वि॒तः॒।यथा॑।त्वा॒।आ॒ङ्गि॒र॒सः।जु॒ह्वे।वाजे॑।अ॒स्मिन्।ए॒व।त्वा॒।अर्च॑न्।अव॑से।वन्द॑मानः।सोम॑स्यऽइव।अं॒शुम्।प्रति॑।जा॒ग॒र॒।अ॒हम्॥  
