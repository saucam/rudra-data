

  
अ॒हम्।रु॒द्रेभिः॑।वसु॑ऽभिः।च॒रा॒मि॒।अ॒हम्।आ॒दि॒त्यैः।उ॒त।वि॒श्वऽदे॑वैः।अ॒हम्।मि॒त्रावरु॑णा।उ॒भा।बि॒भ॒र्मि॒।अ॒हम्।इ॒न्द्रा॒ग्नी इति॑।अ॒हम्।अ॒श्विना॑।उ॒भा॥  
अ॒हम्।सोम॑म्।आ॒ह॒नस॑म्।बि॒भ॒र्मि॒।अ॒हम्।त्वष्टा॑रम्।उ॒त।पू॒षण॑म्।भग॑म्।अ॒हम्।द॒धा॒मि॒।द्रवि॑णम्।ह॒विष्म॑ते।सु॒प्र॒ऽअ॒व्ये॑।यज॑मानाय।सु॒न्व॒ते॥  
अ॒हम्।राष्ट्री॑।स॒म्ऽगम॑नी।वसू॑नाम्।चि॒कि॒तुषी॑।प्र॒थ॒मा।य॒ज्ञिया॑नाम्।ताम्।मा॒।दे॒वाः।वि।अ॒द॒धुः॒।पु॒रु॒ऽत्रा।भूरि॑ऽस्थात्राम्।भूरि॑।आ॒ऽवे॒शय॑न्तीम्॥  
मया॑।सः।अन्न॑म्।अ॒त्ति॒।यः।वि॒ऽपश्य॑ति।यः।प्राणि॑ति।यः।ई॒म्।शृ॒णोति॑।उ॒क्तम्।अ॒म॒न्तवः॑।माम्।ते।उप॑।क्षि॒य॒न्ति॒।श्रु॒धि।श्रु॒त॒।श्र॒द्धि॒ऽवम्।ते॒।व॒दा॒मि॒॥  
अ॒हम्।ए॒व।स्व॒यम्।इ॒दम्।व॒दा॒मि॒।जुष्ट॑म्।दे॒वेभिः॑।उ॒त।मानु॑षेभिः।यम्।का॒मये॑।तम्ऽत॑म्।उ॒ग्रम्।कृ॒णो॒मि॒।तम्।ब्र॒ह्माण॑म्।तम्।ऋषि॑म्।तम्।सु॒ऽमे॒धाम्॥  
अ॒हम्।रु॒द्राय॑।धनुः॑।आ।त॒नो॒मि॒।ब्र॒ह्म॒ऽद्विषे॑।शर॑वे।हन्त॒वै।ऊँ॒ इति॑।अ॒हम्।जना॑य।स॒ऽमद॑म्।कृ॒णो॒मि॒।अ॒हम्।द्यावा॑पृथि॒वी इति॑।आ।वि॒वे॒श॒॥  
अ॒हम्।सु॒वे॒।पि॒तर॑म्।अ॒स्य॒।मू॒र्धन्।मम॑।योनिः॑।अ॒प्ऽसु।अ॒न्तरिति॑।स॒मु॒द्रे।ततः॑।वि।ति॒ष्ठे॒।भुव॑ना।अनु॑।विश्वा॑।उ॒त।अ॒मूम्।द्याम्।व॒र्ष्मणा॑।उप॑।स्पृ॒शा॒मि॒॥  
अ॒हम्।ए॒व।वातः॑ऽइव।प्र।वा॒मि॒।आ॒ऽरभ॑माणा।भुव॑नानि।विश्वा॑।प॒रः।दि॒वा।प॒रः।ए॒ना।पृ॒थि॒व्या।ए॒ताव॑ती।म॒हि॒ना।सम्।ब॒भू॒व॒॥  
