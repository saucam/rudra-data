

  
इ॒दम्।ते॒।एक॑म्।प॒रः।ऊँ॒ इति॑।ते॒।एक॑म्।तृ॒तीये॑न।ज्योति॑षा।सम्।वि॒श॒स्व॒।स॒म्ऽवेश॑ने।त॒न्वः॑।चारुः॑।ए॒धि॒।प्रि॒यः।दे॒वाना॑म्।प॒र॒मे।ज॒नित्रे॑॥  
त॒नूः।ते॒।वा॒जि॒न्।त॒न्व॑म्।नय॑न्ती।वा॒मम्।अ॒स्मभ्य॑म्।धातु॑।शर्म॑।तुभ्य॑म्।अह्रु॑तः।म॒हः।ध॒रुणा॑य।दे॒वान्।दि॒विऽइ॑व।ज्योतिः॑।स्वम्।आ।मि॒मी॒याः॒॥  
वा॒जी।अ॒सि॒।वाजि॑नेन।सु॒ऽवे॒नीः।सु॒वि॒तः।स्तोम॑म्।सु॒वि॒तः।दिव॑म्।गाः॒।सु॒वि॒तः।धर्म॑।प्र॒थ॒मा।अनु॑।स॒त्या।सु॒वि॒तः।दे॒वान्।सु॒वि॒तः।अनु॑।पत्म॑॥  
म॒हि॒म्नः।ए॒षा॒म्।पि॒तरः॑।च॒न।ई॒शि॒रे॒।दे॒वाः।दे॒वेषु।अ॒द॒धुः॒।अपि॑।क्रतु॑म्।सम्।अ॒वि॒व्य॒चुः॒।उ॒त।यानि॑।अत्वि॑षुः।आ।ए॒षा॒म्।त॒नूषु॑।नि।वि॒वि॒शुः॒।पुन॒रिति॑॥  
सहः॑ऽभिः।विश्व॑म्।परि॑।च॒क्र॒मुः॒।रजः॑।पूर्वा॑।धा॒मानि॑।अमि॑ता।मिमा॑नाः।त॒नूषु॑।विश्वा॑।भुव॑ना।नि।ये॒मि॒रे॒।प्र।अ॒सा॒र॒य॒न्त॒।पु॒रु॒ध।प्र॒ऽजाः।अनु॑॥  
द्विधा॑।सू॒नवः॑।असु॑रम्।स्वः॒ऽविद॑म्।आ।अ॒स्था॒प॒य॒न्त॒।तृ॒तीये॑न।कर्म॑णा।स्वाम्।प्र॒ऽजाम्।पि॒तरः॑।पित्र्य॑म्।सहः॑।आ।अव॑रेषु।अ॒द॒धुः॒।तन्तु॑म्।आऽत॑तम्॥  
ना॒वा।न।क्षोदः॑।प्र॒ऽदिशः॑।पृ॒थि॒व्याः।स्व॒स्तिऽभिः॑।अति॑।दुः॒ऽगानि॑।विश्वा॑।स्वाम्।प्र॒ऽजाम्।बृ॒हत्ऽउ॑क्थः।म॒हि॒ऽत्वा।अव॑रेषु।अ॒द॒धा॒त्।आ।परे॑षु॥  
