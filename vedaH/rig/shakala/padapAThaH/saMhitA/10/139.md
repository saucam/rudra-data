

  
स॒ूर्य॑ऽरश्मिः।हरि॑ऽकेशः।पु॒रस्ता॑त्।स॒वि॒ता।ज्योतिः॑।उत्।अ॒या॒न्।अज॑स्रम्।तस्य॑।पू॒षा।प्र॒ऽस॒वे।या॒ति।वि॒द्वान्।स॒म्ऽपश्य॑न्।विश्वा॑।भुव॑नानि।गो॒पाः॥  
नृ॒ऽचक्षाः॑।ए॒षः।दि॒वः।मध्ये॑।आ॒स्ते॒।आ॒प॒प्रि॒ऽवान्।रोद॑सी॒ इति॑।अ॒न्तरि॑क्षम्।सः।वि॒श्वाचीः॑।अ॒भि।च॒ष्टि॒।घृ॒ताचीः॑।अ॒न्त॒रा।पूर्व॑म्।अप॑रम्।च॒।के॒तुम्॥  
रा॒यः॑।बु॒ध्नः।स॒म्ऽगम॑नः।वसू॑नाम्।विश्वा॑।रू॒पा।अ॒भि।च॒ष्टे॒।शची॑भिः।दे॒वःऽइ॑व।स॒वि॒ता।स॒त्यऽध॑र्मा।इन्द्रः॑।न।त॒स्थौ॒।स॒म्ऽअ॒रे।धना॑नाम्॥  
वि॒श्वऽव॑सुम्।सो॒म॒।ग॒न्ध॒र्वम्।आपः॑।द॒दृ॒शुषीः॑।तत्।ऋ॒तेन॑।वि।आ॒य॒न्।तत्।अ॒नु॒ऽअवै॑त्।इन्द्रः॑।र॒र॒हा॒णः।आ॒सा॒म्।परि॑।सूर्य॑स्य।प॒रि॒ऽधीन्।अ॒प॒श्य॒त्॥  
वि॒श्वऽव॑सुः।अ॒भि।तत्।नः॒।गृ॒णा॒तु॒।दि॒व्यः।ग॒न्ध॒र्वः।रज॑सः।वि॒ऽमानः।यत्।वा॒।घ॒।स॒त्यम्।उ॒त।यत्।न।वि॒द्म।धियः॑।हि॒न्वा॒नः।धियः॑।इत्।नः॒।अ॒व्याः॒॥  
सस्नि॑म्।अ॒वि॒न्द॒त्।चर॑णे।न॒दीना॑म्।अप॑।अ॒वृ॒णो॒त्।दु॒रः॑।अश्म॑ऽव्रजानाम्।प्र।आ॒सा॒म्।ग॒न्ध॒र्वः।अ॒मृता॑नि।वो॒च॒त्।इन्द्रः॑।दक्ष॑म्।परि॑।जा॒ना॒त्।अ॒हीना॑म्॥  
