

  
यत्।ते॒।य॒मम्।वै॒व॒स्व॒तम्।मनः॑।ज॒गाम॑।दूर॒कम्।तत्।ते॒।आ।व॒र्त॒या॒म॒सि॒।इ॒ह।क्षया॑य।जी॒वसे॑॥  
यत्।ते॒।दिव॑म्।यत्।पृ॒थि॒वीम्।मनः॑।ज॒गाम॑।दूर॒कम्।तत्।ते॒।आ।व॒र्त॒या॒म॒सि॒।इ॒ह।क्षया॑य।जी॒वसे॑॥  
यत्।ते॒।भूमि॑म्।चतुः॑ऽभृष्टिम्।मनः॑।ज॒गाम॑।दूर॒कम्।तत्।ते॒।आ।व॒र्त॒या॒म॒सि॒।इ॒ह।क्षया॑य।जी॒वसे॑॥  
यत्।ते॒।चत॑स्रः।प्र॒ऽदिशः॑।मनः॑।ज॒गाम॑।दूर॒कम्।तत्।ते॒।आ।व॒र्त॒या॒म॒सि॒।इ॒ह।क्षया॑य।जी॒वसे॑॥  
यत्।ते॒।स॒मु॒द्रम्।अ॒र्ण॒वम्।मनः॑।ज॒गाम॑।दूर॒कम्।तत्।ते॒।आ।व॒र्त॒या॒म॒सि॒।इ॒ह।क्षया॑य।जी॒वसे॑॥  
यत्।ते॒।मरी॑चीः।प्र॒ऽवतः॑।मनः॑।ज॒गाम॑।दूर॒कम्।तत्।ते॒।आ।व॒र्त॒या॒म॒सि॒।इ॒ह।क्षया॑य।जी॒वसे॑॥  
यत्।ते॒।अ॒पः।यत्।ओष॑धीः।मनः॑।ज॒गाम॑।दूर॒कम्।तत्।ते॒।आ।व॒र्त॒या॒म॒सि॒।इ॒ह।क्षया॑य।जी॒वसे॑॥  
यत्।ते॒।सूर्य॑म्।यत्।उ॒षस॑म्।मनः॑।ज॒गाम॑।दूर॒कम्।तत्।ते॒।आ।व॒र्त॒या॒म॒सि॒।इ॒ह।क्षया॑य।जी॒वसे॑॥  
यत्।ते॒।पर्व॑तान्।बृ॒ह॒तः।मनः॑।ज॒गाम॑।दूर॒कम्।तत्।ते॒।आ।व॒र्त॒या॒म॒सि॒।इ॒ह।क्षया॑य।जी॒वसे॑॥  
यत्।ते॒।विश्व॑म्।इ॒दम्।जग॑त्।मनः॑।ज॒गाम॑।दूर॒कम्।तत्।ते॒।आ।व॒र्त॒या॒म॒सि॒।इ॒ह।क्षया॑य।जी॒वसे॑॥  
यत्।ते॒।पराः॑।प॒रा॒ऽवतः॑।मनः॑।ज॒गाम॑।दूर॒कम्।तत्।ते॒।आ।व॒र्त॒या॒म॒सि॒।इ॒ह।क्षया॑य।जी॒वसे॑॥  
यत्।ते॒।भू॒तम् च॒।भव्य॑म्।च॒।मनः॑।ज॒गाम॑।दूर॒कम्।तत्।ते॒।आ।व॒र्त॒या॒म॒सि॒।इ॒ह।क्षया॑य।जी॒वसे॑॥  
