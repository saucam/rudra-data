

  
इ॒मम्।नः॒।अ॒ग्ने॒।उप॑।य॒ज्ञम्।आ।इ॒हि॒।पञ्च॑ऽयामम्।त्रि॒ऽवृत॑म्।स॒प्तऽत॑न्तुम्।असः॑।ह॒व्य॒ऽवाट्।उ॒त।नः॒।पु॒रः॒ऽगाः।ज्योक्।ए॒व।दी॒र्घम्।तमः॑।आ।अ॒श॒यि॒ष्ठाः॒॥  
अदे॑वात्।दे॒वः।प्र॒ऽचता॑।गुहा॑।यन्।प्र॒ऽपश्य॑मानः।अ॒मृ॒त॒ऽत्वम्।ए॒मि॒।शि॒वम्।यत्।सन्त॑म्।अशि॑वः।जहा॑मि।स्वात्।स॒ख्यात्।अर॑णीम्।नाभि॑म्।ए॒मि॒॥  
पश्य॑न्।अ॒न्यस्याः॑।अति॑थिम्।व॒यायाः॑।ऋ॒तस्य॑।धाम॑।वि।मि॒मे॒।पु॒रूणि॑।शंसा॑मि।पि॒त्रे।असु॑राय।शेव॑म्।अ॒य॒ज्ञि॒यात्।य॒ज्ञिय॑म्।भा॒गम्।ए॒मि॒॥  
ब॒ह्वीः।समाः॑।अ॒क॒र॒म्।अ॒न्तः।अ॒स्मि॒न्।इन्द्र॑म्।वृ॒णा॒नः।पि॒तर॑म्।ज॒हा॒मि॒।अ॒ग्निः।सोमः॑।वरु॑णः।ते।च्य॒व॒न्ते॒।प॒रि॒ऽआव॑र्त्।रा॒ष्ट्रम्।तत्।अ॒वा॒मि॒।आ॒ऽयन्॥  
निःऽमा॑याः।ऊँ॒ इति॑।त्ये।असु॑राः।अ॒भू॒व॒न्।त्वम्।च॒।मा॒।व॒रु॒ण॒।का॒मया॑से।ऋ॒तेन॑।रा॒ज॒न्।अनृ॑तम्।वि॒ऽवि॒ञ्चन्।मम॑।रा॒ष्ट्रस्य॑।अधि॑ऽपत्यम्।आ।इ॒हि॒॥  
इ॒दम्।स्वः॑।इ॒दम्।इत्।आ॒स॒।वा॒मम्।अ॒यम्।प्र॒ऽका॒शः।उ॒रु।अ॒न्तरि॑क्षम्।हना॑व।वृ॒त्रम्।निः॒ऽएहि॑।सो॒म॒।ह॒विः।त्वा॒।सन्त॑म्।ह॒विषा॑।य॒जा॒म॒॥  
क॒विः।क॒वि॒ऽत्वा।दि॒वि।रू॒पम्।आ।अ॒स॒ज॒त्।अप्र॑ऽभूती।वरु॑णः।निः।अ॒पः।सृ॒ज॒त्।क्षेम॑म्।कृ॒ण्वा॒नाः।जन॑यः।न।सिन्ध॑वः।ताः।अ॒स्य॒।वर्ण॑म्।शुच॑यः।भ॒रि॒भ्र॒ति॒॥  
ताः।अ॒स्य॒।ज्येष्ठ॑म्।इ॒न्द्रि॒यम्।स॒च॒न्ते॒।ताः।ई॒म्।आ।क्षे॒ति॒।स्व॒धया॑।मद॑न्तीः।ताः।ई॒म्।विशः॑।न।राजा॑नम्।वृ॒णा॒नाः।बी॒भ॒त्सुवः॑।अप॑।वृ॒त्रात्।अ॒ति॒ष्ठ॒न्॥  
बी॒भ॒त्सूना॑म्।स॒ऽयुज॑म्।हं॒सम्।आ॒हुः॒।अ॒पाम्।दि॒व्याना॑म्।स॒ख्ये।चर॑न्तम्।अ॒नु॒ऽस्तुभ॑म्।अनु॑।च॒र्चू॒र्यमा॑णम्।इन्द्र॑म्।नि।चि॒क्युः॒।क॒वयः॑।म॒नी॒षा॥  
