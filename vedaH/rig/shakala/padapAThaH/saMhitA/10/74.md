

  
वसू॑नाम्।वा॒।च॒र्कृ॒षे॒।इय॑क्षन्।धि॒या।वा॒।य॒ज्ञैः।वा॒।रोद॑स्योः।अर्व॑न्तः।वा॒।ये।र॒यि॒ऽमन्तः॑।सा॒तौ।व॒नुम्।वा॒।ये।सु॒ऽश्रुण॑म्।सु॒ऽश्रुतः॑।धुरिति॒ धुः॥  
हवः॑।ए॒षा॒म्।असु॑रः।न॒क्ष॒त॒।द्याम्।श्र॒व॒स्य॒ता।मन॑सा।निं॒स॒त॒।क्षाम्।चक्षा॑णाः।यत्र॑।सु॒वि॒ताय॑।दे॒वाः।द्यौः।न।वारे॑भिः।कृ॒णव॑न्त।स्वैः॥  
इ॒यम्।ए॒षा॒म्।अ॒मृता॑नाम्।गीः।स॒र्वऽता॑ता।ये।कृ॒पण॑न्त।रत्न॑म्।धिय॑म्।च॒।य॒ज्ञम्।च॒।साध॑न्तः।ते।नः॒।धा॒न्तु॒।व॒स॒व्य॑म्।असा॑मि॥  
आ।तत्।ते॒।इ॒न्द्र॒।आ॒यवः॑।प॒न॒न्त॒।अ॒भि।ये।ऊ॒र्वम्।गोऽम॑न्तम्।तितृ॑त्सान्।स॒कृ॒त्ऽस्व॑म्।ये।पु॒रु॒ऽपु॒त्राम्।म॒हीम्।स॒हस्र॑ऽधाराम्।बृ॒ह॒तीम्।दुधु॑क्षन्॥  
शची॑ऽवः।इन्द्र॑म्।अव॑से।कृ॒णु॒ध्व॒म्।अना॑नतम्।द॒मय॑न्तम्।पृ॒त॒न्यून्।ऋ॒भु॒क्षण॑म्।म॒घऽवा॑नम्।सु॒ऽवृ॒क्तिम्।भर्ता॑।यः।वज्र॑म्।नर्य॑म्।पु॒रु॒ऽक्षुः॥  
यत्।व॒वान॑।पु॒रु॒ऽतम॑म्।पु॒रा॒षाट्।आ।वृ॒त्र॒ऽहा।इन्द्रः॑।नामा॑नि।अ॒प्राः॒।अचे॑ति।प्र॒ऽसहः॑।पतिः॑।तुवि॑ष्मान्।यत्।ई॒म्।उ॒श्मसि॑।कर्त॑वे।कर॑त्।तत्॥  
