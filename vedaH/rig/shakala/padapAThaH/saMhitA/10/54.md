

  
ताम्।सु।ते॒।की॒र्तिम्।म॒घ॒ऽव॒न्।म॒हि॒ऽत्वा।यत्।त्वा॒।भी॒ते इति॑।रोद॑सी॒ इति॑।अह्व॑येताम्।प्र।आ॒वः॒।दे॒वान्।आ।अ॒ति॒रः॒।दास॑म्।ओजः॑।प्र॒ऽजायै॑।त्व॒स्यै॒।यत्।अशि॑क्षः।इन्द्र॥  
यत्।अच॑रः।त॒न्वा॑।व॒वृ॒धा॒नः।बला॑नि।इ॒न्द्र॒।प्र॒ऽब्रु॒वा॒णः।जने॑षु।मा॒या।इत्।सा।ते॒।यानि॑।यु॒द्धानि॑।आ॒हुः।न।अ॒द्य।शत्रु॑म्।न॒नु।पु॒रा।वि॒वि॒त्से॒॥  
के।ऊँ॒ इति॑।नु।ते॒।म॒हि॒मनः॑।स॒म॒स्य॒।अ॒स्मत्।पूर्वे॑।ऋष॑यः।अन्त॑म्।आ॒पुः॒।यत्।मा॒तर॑म्।च॒।पि॒तर॑म्।च॒।सा॒कम्।अज॑नयथाः।त॒न्वः॑।स्वायाः॑॥  
च॒त्वारि॑।ते॒।अ॒सु॒र्या॑णि।नाम॑।अदा॑भ्यानि।म॒हि॒षस्य॑।स॒न्ति॒।त्वम्।अ॒ङ्ग।तानि॑।विश्वा॑नि।वि॒त्से॒।येभिः॑।कर्मा॑णि।म॒घ॒ऽव॒न्।च॒कर्थ॑॥  
त्वम्।विश्वा॑।द॒धि॒षे॒।केव॑लानि।यानि॑।आ॒विः।या।च॒।गुहा॑।वसू॑नि।काम॑म्।इत्।मे॒।म॒घ॒ऽव॒न्।मा।वि।ता॒रीः॒।त्वम्।आ॒ऽज्ञा॒ता।त्वम्।इ॒न्द्र॒।अ॒सि॒।दा॒ता॥  
यः।अद॑धात्।ज्योति॑षि।ज्योतिः॑।अ॒न्तः।यः।असृ॑जत्।मधु॑ना।सम्।मधू॑नि।अध॑।प्रि॒यम्।शू॒षम्।इन्द्रा॑य।मन्म॑।ब्र॒ह्म॒ऽकृतः॑।बृ॒हत्ऽउ॑क्थात्।अ॒वा॒चि॒॥  
