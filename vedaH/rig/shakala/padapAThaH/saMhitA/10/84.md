

  
त्वया॑।म॒न्यो॒ इति॑।स॒ऽरथ॑म्।आ॒ऽरु॒जन्तः॑।हर्ष॑मानासः।धृ॒षि॒ताः।म॒रु॒त्वः॒।ति॒ग्मऽइ॑षवः।आयु॑धा।स॒म्ऽशिशा॑नाः।अ॒भि।प्र।य॒न्तु॒।नरः॑।अ॒ग्निऽरू॑पाः॥  
अ॒ग्निःऽइ॑व।म॒न्यो॒ इति॑।त्वि॒षि॒तः।स॒ह॒स्व॒।से॒ना॒ऽनीः।नः॒।स॒हु॒रे॒।हू॒तः।ए॒धि॒।ह॒त्वाय॑।शत्रू॑न्।वि।भ॒ज॒स्व॒।वेदः॑।ओजः॑।मिमा॑नः।वि।मृधः॑।नु॒द॒स्व॒॥  
सह॑स्व।म॒न्यो॒ इति॑।अ॒भिऽमा॑तिम्।अ॒स्मे इति॑।रु॒जन्।मृ॒णन्।प्र॒ऽमृ॒णन्।प्र।इ॒हि॒।शत्रू॑न्।उ॒ग्रम्।ते॒।पाजः॑।न॒नु।आ।रु॒रु॒ध्रे॒।व॒शी।वश॑म्।न॒य॒से॒।ए॒क॒ऽज॒।त्वम्॥  
एकः॑।ब॒हू॒नाम्।अ॒सि॒।म॒न्यो॒ इति॑।ई॒ळि॒तः।विश॑म्ऽविशम्।यु॒धये॑।सम्।शि॒शा॒धि॒।अकृ॑त्तऽरुक्।त्वया॑।यु॒जा।व॒यम्।द्यु॒ऽमन्त॑म्।घोष॑म्।वि॒ऽज॒याय॑।कृ॒ण्म॒हे॒॥  
वि॒जे॒ष॒ऽकृत्।इन्द्रः॑ऽइव।अ॒न॒व॒ऽब्र॒वः।अ॒स्माक॑म्।म॒न्यो॒ इति॑।अ॒धि॒ऽपाः।भ॒व॒।इ॒ह।प्रि॒यम्।ते॒।नाम॑।स॒हु॒रे॒।गृ॒णी॒म॒सि॒।वि॒द्म।तम्।उत्स॑म्।यतः॑।आ॒ऽब॒भूथ॑॥  
आऽभू॑त्या।स॒ह॒ऽजाः।व॒ज्र॒।सा॒य॒क॒।सहः॑।बि॒भ॒र्षि॒।अ॒भि॒ऽभू॒ते॒।उत्ऽत॑रम्।क्रत्वा॑।नः॒।म॒न्यो॒ इति॑।स॒ह।मे॒दी।ए॒धि॒।म॒हा॒ऽध॒नस्य॑।पु॒रु॒ऽहू॒त॒।स॒म्ऽसृजि॑॥  
सम्ऽसृ॑ष्टम्।धन॑म्।उ॒भय॑म्।स॒म्ऽआकृ॑तम्।अ॒स्मभ्य॑म्।द॒त्ता॒म्।वरु॑णः।च॒।म॒न्युः।भिय॑म्।दधा॑नाः।हृद॑येषु।शत्र॑वः।परा॑ऽजितासः।अप॑।नि।ल॒य॒न्ता॒म्॥  
