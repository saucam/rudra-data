

  
यजा॑महे।इन्द्र॑म्।वज्र॑ऽदक्षिणम्।हरी॑नाम्।र॒थ्य॑म्।विऽव्र॑तानाम्।प्र।श्मश्रु॑।दोधु॑वत्।ऊ॒र्ध्वऽथा॑।भू॒त्।वि।सेना॑भिः।दय॑मानः।वि।राध॑सा॥  
हरी॒ इति॑।नु।अ॒स्य॒।या।वने॑।वि॒दे।वसु॑।इन्द्रः॑।म॒घैः।म॒घऽवा॑।वृ॒त्र॒ऽहा।भु॒व॒त्।ऋ॒भुः।वाजः॑।ऋ॒भु॒क्षाः।प॒त्य॒ते॒।शवः॑।अव॑।क्ष्णौ॒मि॒।दास॑स्य।नाम॑।चि॒त्॥  
य॒दा।वज्र॑म्।हिर॑ण्यम्।इत्।अथ॑।रथ॑म्।हरी॒ इति॑।यम्।अ॒स्य॒।वह॑तः।वि।सू॒रिऽभिः॑।आ।ति॒ष्ठ॒ति॒।म॒घऽवा॑।सन॑ऽश्रुतः।इन्द्रः॑।वाज॑स्य।दी॒र्घऽश्र॑वसः।पतिः॑॥  
सो इति॑।चि॒त्।नु।वृ॒ष्टिः।यू॒थ्या॑।स्वा।सचा॑।इन्द्रः॑।श्मश्रू॑णि।हरि॑ता।अ॒भि।प्रु॒ष्णु॒ते॒।अव॑।वे॒ति॒।सु॒ऽक्षय॑म्।सु॒ते।मधु॑।उत्।इत्।धू॒नो॒ति॒।वातः॑।यथा॑।वन॑म्॥  
यः।वा॒चा।विऽवा॑चः।मृ॒ध्रऽवा॑चः।पु॒रु।स॒हस्रा॑।असि॑वा।ज॒घान॑।तत्ऽत॑त्।इत्।अ॒स्य॒।पौंस्य॑म्।गृ॒णी॒म॒सि॒।पि॒ताऽइ॑व।यः।तवि॑षीम्।व॒वृ॒धे।शवः॑॥  
स्तोम॑म्।ते॒।इ॒न्द्र॒।वि॒ऽम॒दाः।अ॒जी॒ज॒न॒न्।अपू॑र्व्यम्।पु॒रु॒ऽतम॑म्।सु॒ऽदान॑वे।वि॒द्म।हि।अ॒स्य॒।भोज॑नम्।इ॒नस्य॑।यत्।आ।प॒शुम्।न।गो॒पाः।क॒रा॒म॒हे॒॥  
माकिः॑।नः॒।ए॒ना।स॒ख्या।वि।यौ॒षुः॒।तव॑।च॒।इ॒न्द्र॒।वि॒ऽम॒दस्य॑।च॒।ऋषेः॑।वि॒द्म।हि।ते॒।प्रऽम॑तिम्।दे॒व॒।जा॒मि॒ऽवत्।अ॒स्मे इति॑।ते॒।स॒न्तु॒।स॒ख्या।शि॒वानि॑॥  
