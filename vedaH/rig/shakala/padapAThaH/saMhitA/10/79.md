

  
अप॑श्यम्।अ॒स्य॒।म॒ह॒तः।म॒हि॒ऽत्वम्।अम॑र्त्यस्य।मर्त्या॑सु।वि॒क्षु।नाना॑।हनू॒ इति॑।विभृ॑ते॒ इति॒ विऽभृ॑ते।सम्।भ॒रे॒ते॒ इति॑।असि॑न्वती॒ इति॑।बप्स॑ती॒ इति॑।भूरि॑।अ॒त्तः॒॥  
गुहा॑।शिरः॑।निऽहि॑तम्।ऋध॑क्।अ॒क्षी इति॑।असि॑न्वन्।अ॒त्ति॒।जि॒ह्वया॑।वना॑नि।अत्रा॑णि।अ॒स्मै॒।प॒ट्ऽभिः।सम्।भ॒र॒न्ति॒।उ॒त्ता॒नऽह॑स्ताः।नम॑सा।अधि॑।वि॒क्षु॥  
प्र।मा॒तुः।प्र॒ऽत॒रम्।गुह्य॑म्।इ॒च्छन्।कु॒मा॒रः।न।वी॒रुधः॑।स॒र्प॒त्।उ॒र्वीः।स॒मम्।न।प॒क्वम्।अ॒वि॒द॒त्।शु॒चन्त॑म्।रि॒रि॒ह्वांस॑म्।रि॒पः।उ॒पऽस्थे॑।अ॒न्तरिति॑॥  
तत्।वा॒म्।ऋ॒तम्।रो॒द॒सी॒ इति॑।प्र।ब्र॒वी॒मि॒।जाय॑मानः।मा॒तरा॑।गर्भः॑।अ॒त्ति॒।न।अ॒हम्।दे॒वस्य॑।मर्त्यः॑।चि॒के॒त॒।अ॒ग्निः।अ॒ङ्ग।विऽचे॑ताः।सः।प्रऽचे॑ताः॥  
यः।अ॒स्मै॒।अन्न॑म्।तृ॒षु।आ॒ऽदधा॑ति।आज्यैः॑।घृ॒तैः।जु॒होति॑।पुष्य॑ति।तस्मै॑।स॒हस्र॑म्।अ॒क्षऽभिः॑।वि।च॒क्षे॒।अग्ने॑।वि॒श्वतः॑।प्र॒त्यङ्।अ॒सि॒।त्वम्॥  
किम्।दे॒वेषु॑।त्यजः॑।एनः॑।च॒क॒र्थ॒।अग्ने॑।पृ॒च्छामि॑।नु।त्वाम्।अवि॑द्वान्।अक्री॑ळन्।क्रीळ॑न्।हरिः॑।अत्त॑वे।अ॒दन्।वि।प॒र्व॒ऽशः।च॒क॒र्त॒।गाम्ऽइ॑व।अ॒सिः॥  
विषू॑चः।अश्वा॑न्।यु॒यु॒जे॒।व॒ने॒ऽजाः।ऋजी॑तिऽभिः।र॒श॒नाभिः॑।गृ॒भी॒तान्।च॒क्ष॒दे।मि॒त्रः।वसु॑ऽभिः।सुऽजा॑तः।सम्।आ॒नृ॒धे॒।पर्व॑ऽभिः।व॒वृ॒धा॒नः॥  
