

  
पि॒प्री॒हि।दे॒वान्।उ॒श॒तः।य॒वि॒ष्ठ॒।वि॒द्वान्।ऋ॒तून्।ऋ॒तु॒ऽप॒ते॒।य॒ज॒।इ॒ह।ये।दैव्याः॑।ऋ॒त्विजः॑।तेभिः॑।अ॒ग्ने॒।त्वम्।होतॄ॑णाम्।अ॒सि॒।आऽय॑जिष्ठः॥  
वेषि॑।हो॒त्रम्।उ॒त।पो॒त्रम्।जना॑नाम्।म॒न्धा॒ता।अ॒सि॒।द्र॒वि॒णः॒ऽदाः।ऋ॒तऽवा॑।स्वाहा॑।व॒यम्।कृ॒णवा॑म।ह॒वींषि॑।दे॒वः।दे॒वान्।य॒ज॒तु॒।अ॒ग्निः।अर्ह॑न्॥  
आ।दे॒वाना॑म्।अपि॑।पन्था॑म्।अ॒ग॒न्म॒।यत्।श॒क्नवा॑म।तत्।अनु॑।प्रऽवो॑ळ्हुम्।अ॒ग्निः।वि॒द्वान्।सः।य॒ज॒त्।सः।इत्।ऊँ॒ इति॑।होता॑।सः।अ॒ध्व॒रान्।सः।ऋ॒तून्।क॒ल्प॒याति॥  
तत्।वः॒।व॒यम्।प्र॒ऽमि॒नाम॑।व्र॒तानि॑।वि॒दुषा॑म्।दे॒वाः॒।अवि॑दुःऽतरासः।अ॒ग्निः।तत्।विश्व॑म्।आ।पृ॒णा॒ति॒।वि॒द्वान्।येभिः॑।दे॒वान्।ऋ॒तुऽभिः॑।क॒ल्पया॑ति॥  
यत्।पा॒क॒ऽत्रा।मन॑सा।दी॒नऽद॑क्षाः।न।य॒ज्ञस्य॑।म॒न्व॒ते।मर्त्या॑सः।अ॒ग्निः।तत्।होता॑।क्र॒तु॒ऽवित्।वि॒ऽजा॒नन्।यजि॑ष्ठः।दे॒वान्।ऋ॒तु॒ऽशः।य॒जा॒ति॒॥  
विश्वे॑षाम्।हि।अ॒ध्व॒राणा॑म्।अनी॑कम्।चि॒त्रम्।के॒तुम्।जनि॑ता।त्वा॒।ज॒जान॑।सः।आ।य॒ज॒स्व॒।नृ॒ऽवतीः॑।अनु॑।क्षाः।स्पा॒र्हाः।इषः॑।क्षु॒ऽमतीः॑।वि॒स्वऽज॑न्याः॥  
यम्।त्वा॒।द्यावा॑पृथि॒वी इति॑।यम्।त्वा॒।आपः॑।त्वष्टा॑।यम्।त्वा॒।सु॒ऽजमि॑मा।ज॒जान॑।पन्था॑म्।अनु॑।प्र॒ऽवि॒द्वान्।पि॒तृ॒ऽयान॑म्।द्यु॒ऽमत्।अ॒ग्ने॒।स॒म्ऽइ॒धा॒नः।वि।भा॒हि॒॥  
