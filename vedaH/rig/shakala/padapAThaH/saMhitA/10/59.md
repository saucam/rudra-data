

  
प्र।ता॒रि॒।आयुः॑।प्र॒ऽत॒रम्।नवी॑यः।स्थाता॑राऽइव।क्रतु॑ऽमता।रथ॑स्य।अध॑।च्यवा॑नः।उत्।त॒वी॒ति॒।अर्थ॑म्।प॒रा॒ऽत॒रम्।सु।निःऽऋ॑तिः।जि॒ही॒ता॒म्॥  
साम॑न्।नु।रा॒ये।नि॒धि॒ऽमत्।नु।अन्न॑म्।करा॑महे।सु।पु॒रु॒ध।श्रवां॑सि।ता।नः॒।विश्वा॑नि।ज॒रि॒ता।म॒म॒त्तु॒।प॒रा॒ऽत॒रम्।सु।निःऽऋ॑तिः।जि॒ही॒ता॒म्॥  
अ॒भि।सु।अ॒र्यः।पौंस्यैः॑।भ॒वे॒म॒।द्यौः।न।भूमि॑म्।गि॒रयः॑।न।अज्रा॑न्।ता।नः॒।विश्वा॑नि।ज॒रि॒ता।चि॒के॒त॒।प॒रा॒ऽत॒रम्।सु।निःऽऋ॑तिः।जि॒ही॒ता॒म्॥  
मो इति॑।सु।नः॒।सो॒म॒।मृ॒त्यवे॑।परा॑।दाः॒।पश्ये॑म।नु।सूर्य॑म्।उ॒त्ऽचर॑न्तम्।द्युऽभिः॑।हि॒तः।ज॒रि॒मा।सु।नः॒।अ॒स्तु॒।प॒रा॒ऽत॒रम्।सु।निःऽऋ॑तिः।जि॒ही॒ता॒म्॥  
असु॑ऽनीते।मनः॑।अ॒स्मासु॑।धा॒र॒य॒।जी॒वात॑वे।सु।प्र।ति॒र॒।नः॒।आयुः॑।र॒र॒न्धि।नः॒।सूर्य॑स्य।स॒म्ऽदृशि॑।घृ॒तेन॑।त्वम्।त॒न्व॑म्।व॒र्ध॒य॒स्व॒॥  
असु॑ऽनीते।पुनः॑।अ॒स्मासु॑।चक्षुः॑।पुन॒रिति॑।प्रा॒णम्।इ॒ह।नः॒।धे॒हि॒।भोग॑म्।ज्योक्।प॒श्ये॒म॒।सूर्य॑म्।उ॒त्ऽचर॑न्तम्।अनु॑ऽमते।मृ॒ळय॑।नः॒।स्व॒स्ति॥  
पुनः॑।नः॒।असु॑म्।पृ॒थि॒वी।द॒दा॒तु॒।पुनः॑।द्यौः।दे॒वी।पुनः॑।अ॒न्तरि॑क्षम्।पुनः॑।नः॒।सोमः॑।त॒न्व॑म्।द॒दा॒तु॒।पुन॒रिति॑।पू॒षा।प॒थ्या॑म्।या।स्व॒स्तिः॥  
शम्।रोद॑सी॒ इति॑।सु॒ऽबन्ध॑वे।य॒ह्वी इति॑।ऋ॒तस्य॑।मा॒तरा॑।भर॑ताम्।अप॑।यत्।रपः॑।द्यौः।पृ॒थि॒वि॒।क्ष॒मा।रपः॑।मो इति॑।सु।ते॒।किम्।च॒न।आ॒म॒म॒त्॥  
अव॑।द्व॒के इति॑।अव॑।त्रि॒का।दि॒वः।च॒र॒न्ति॒।भे॒ष॒जा।क्ष॒मा।च॒रि॒ष्णु॒।ए॒क॒कम्।भर॑ताम्।अप॑।यत्।रपः॑।द्यौः।पृ॒थि॒वि॒।क्ष॒मा।रपः॑।मो इति॑।सु।ते॒।किम्।च॒न।आ॒म॒म॒त्॥  
सम्।इ॒न्द्र॒।ई॒र॒य॒।गाम्।अ॒न॒ड्वाह॑म्।यः।आ।स्व॑हत्।उ॒शी॒नरा॑ण्याः।अनः॑।भर॑ताम्।अप॑।यत्।रपः॑।द्यौः।पृ॒थि॒वि॒।क्ष॒मा।रपः॑।मो इति॑।सु।ते॒।किम्।च॒न।आ॒म॒म॒त्॥  
