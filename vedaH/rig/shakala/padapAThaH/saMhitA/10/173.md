

  
आ।त्वा॒।अ॒हा॒र्ष॒म्।अ॒न्तः।ए॒धि॒।ध्रु॒वः।ति॒ष्ठ॒।अवि॑ऽचाचलिः।विशः॑।त्वा॒।सर्वाः॑।वा॒ञ्छ॒न्तु॒।मा।त्वत्।रा॒ष्ट्रम्।अधि॑।भ्र॒श॒त्॥  
इ॒ह।ए॒व।ए॒धि॒।मा।अप॑।च्यो॒ष्ठाः॒।पर्व॑तःऽइव।अवि॑ऽचाचलिः।इन्द्र॑ऽइव।इ॒ह।ध्रु॒वः।ति॒ष्ठ॒।इ॒ह।रा॒ष्ट्रम्।ऊँ॒ इति॑।धा॒र॒य॒॥  
इ॒मम्।इन्द्रः॑।अ॒दी॒ध॒र॒त्।ध्रु॒वम्।ध्रु॒वेण॑।ह॒विषा॑।तस्मै॑।सोमः॑।अधि॑।ब्र॒व॒त्।तस्मै॑।ऊँ॒ इति॑।ब्रह्म॑णः।पतिः॑॥  
ध्रु॒वा।द्यौः।ध्रु॒वा।पृ॒थि॒वी।ध्रु॒वासः॑।पर्व॑ताः।इ॒मे।ध्रु॒वम्।विश्व॑म्।इ॒दम्।जग॑त्।ध्रु॒वः।राजा॑।वि॒शाम्।अ॒यम्॥  
ध्रु॒वम्।ते॒।राजा॑।वरु॑णः।ध्रु॒वम्।दे॒वः।बृह॒स्पतिः॑।ध्रु॒वम्।ते॒।इन्द्रः॑।च॒।अ॒ग्निः।च॒।रा॒ष्ट्रम्।धा॒र॒य॒ता॒म्।ध्रु॒वम्॥  
ध्रु॒वम्।ध्रु॒वेण॑।ह॒विषा॑।अ॒भि।सोम॑म्।मृ॒शा॒म॒सि॒।अथो॒ इति॑।ते॒।इन्द्रः॑।केव॑लीः।विशः॑।ब॒लि॒ऽहृतः॑।क॒र॒त्॥  
