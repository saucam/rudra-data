

  
वने॑।न।वा॒।यः।नि।अ॒धा॒यि॒।चा॒कन्।शुचिः॑।वा॒म्।स्तोमः॑।भु॒र॒णौ॒।अ॒जी॒ग॒रिति॑।यस्य॑।इत्।इन्द्रः॑।पु॒रु॒ऽदिने॑षु।होता॑।नृ॒णाम्।नर्यः॑।नृऽत॑मः।क्ष॒पाऽवा॑न्॥  
प्र।ते॒।अ॒स्याः।उ॒षसः॑।प्र।अप॑रस्याः।नृ॒तौ।स्या॒म॒।नृऽत॑मस्य।नृ॒णाम्।अनु॑।त्रि॒ऽशोकः॑।श॒तम्।आ।अ॒व॒ह॒न्।नॄन्।कुत्से॑न।रथः॑।यः।अस॑त्।स॒स॒ऽवान्॥  
कः।ते॒।मदः॑।इ॒न्द्र॒।रन्त्यः॑।भू॒त्।दुरः॑।गिरः॑।अ॒भि।उ॒ग्रः।वि।धा॒व॒।कत्।वाहः॑।अ॒र्वाक्।उप॑।मा॒।म॒नी॒षा।आ।त्वा॒।श॒क्या॒म्।उ॒प॒ऽमम्।राधः॑।अन्नैः॑॥  
कत्।ऊँ॒ इति॑।द्यु॒म्नम्।इ॒न्द्र॒।त्वाऽव॑तः।नॄन्।कया॑।धि॒या।क॒र॒से॒।कत्।नः॒।आ।अ॒ग॒न्।मि॒त्रः।न।स॒त्यः।उ॒रु॒ऽगा॒य॒।भृ॒त्यै।अन्ने॑।स॒म॒स्य॒।यत्।अस॑न्।म॒नी॒षाः॥  
प्र।ई॒र॒य॒।सूरः॑।अर्थ॑म्।न।पा॒रम्।ये।अ॒स्य॒।काम॑म्।ज॒नि॒धाःऽइ॑व।ग्मन्।गिरः॑।च॒।ये।ते॒।तु॒वि॒ऽजा॒त॒।पू॒र्वीः।नरः॑।इ॒न्द्र॒।प्र॒ति॒ऽशिक्ष॑न्ति।अन्नैः॑॥  
मात्रे॒ इति॑।नु।ते॒।सुमि॑ते॒ इति॒ सुऽमि॑ते।इ॒न्द्र॒।पू॒र्वी इति॑।द्यौः।म॒ज्मना॑।पृ॒थि॒वी।काव्ये॑न।वरा॑य।ते॒।घृ॒तऽव॑न्तः।सु॒तासः॑।स्वाद्म॑न्।भ॒व॒न्तु॒।पी॒तये॑।मधू॑नि॥  
आ।मध्वः॑।अ॒स्मै॒।अ॒सि॒च॒न्।अम॑त्रम्।इन्द्रा॑य।पू॒र्णम्।सः।हि।स॒त्यऽरा॑धाः।सः।व॒वृ॒धे॒।वरि॑मन्।आ।पृ॒थि॒व्याः।अ॒भि।क्रत्वा॑।नर्यः॑।पौंस्यैः॑।च॒॥  
वि।आ॒न॒ट्।इन्द्रः॑।पृत॑नाः।सु॒ऽओजाः॑।आ।अ॒स्मै॒।य॒त॒न्ते॒।स॒ख्याय॑।पू॒र्वीः।आ।स्म॒।रथ॑म्।न।पृत॑नासु।ति॒ष्ठ॒।यम्।भ॒द्रया॑।सु॒ऽम॒त्या।चो॒दया॑से॥  
