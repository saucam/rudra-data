

  
इ॒माम्।धिय॑म्।स॒प्तऽशी॑र्ष्णीम्।पि॒ता।नः॒।ऋ॒तऽप्रजाताम्।बृ॒ह॒तीम्।अ॒वि॒न्द॒त्।तु॒रीय॑म्।स्वि॒त्।ज॒न॒य॒त्।वि॒श्वऽज॑न्यः।अ॒यास्यः॑।उ॒क्थम्।इन्द्रा॑य।शंस॑न्॥  
ऋ॒तम्।शंस॑न्तः।ऋ॒जु।दीध्या॑नाः।दि॒वः।पु॒त्रासः॑।असु॑रस्य।वी॒राः।विप्र॑म्।प॒दम्।अङ्गि॑रसः।दधा॑नाः।य॒ज्ञस्य॑।धाम॑।प्र॒थ॒मम्।म॒न॒न्त॒॥  
हं॒सैःऽइ॑व।सखि॑ऽभिः।वाव॑दत्ऽभिः।अ॒श्म॒न्ऽमया॑नि।नह॑ना।वि॒ऽअस्य॑न्।बृह॒स्पतिः॑।अ॒भि॒ऽकनि॑क्रदत्।गाः।उ॒त।प्र।अ॒स्तौ॒त्।उत्।च॒।वि॒द्वान्।अ॒गा॒य॒त्॥  
अ॒वः।द्वाभ्या॑म्।प॒रः।एक॑या।गाः।गुहा॑।तिष्ठ॑न्तीः।अनृ॑तस्य।सेतौ॑।बृह॒स्पतिः॑।तम॑सि।ज्योतिः॑।इ॒च्छन्।उत् उ॒स्राः।आ।अ॒कः॒।वि।हि।ति॒श्रः।आव॒रित्यावः॑॥  
वि॒ऽभिद्य॑।पुर॑म्।श॒यथा॑।ई॒म्।अपा॑चीम्।निः।त्रीणि॑।सा॒कम्।उ॒द॒ऽधेः।अ॒कृ॒न्त॒त्।बृह॒स्पतिः॑।उ॒षस॑म्।सूर्य॑म्।गाम्।अ॒र्कम्।वि॒वे॒द॒।स्त॒नय॑न्ऽइव।द्यौः॥  
इन्द्रः॑।व॒लम्।र॒क्षि॒तार॑म्।दुघा॑नाम्।क॒रेण॑ऽइव।वि।च॒क॒र्त॒।रवे॑ण।स्वेदा॑ञ्जिऽभिः।आ॒ऽशिर॑म्।इ॒च्छमा॑नः।अरो॑दयत्।प॒णिम्।आ।गाः।अ॒मु॒ष्णा॒त्॥  
सः।ई॒म्।स॒त्येभिः॑।सखि॑ऽभिः।शु॒चत्ऽभिः॑।गोऽधा॑यसम्।वि।ध॒न॒ऽसैः।अ॒द॒र्द॒रित्य॑दर्दः।ब्रह्म॑णः।पतिः॑।वृष॑ऽभिः।व॒राहैः॑।घ॒र्मऽस्वे॑देभिः।द्रवि॑णम्।वि।आ॒न॒ट्॥  
ते।स॒त्येन॑।मन॑सा।गोऽप॑तिम्।गाः।इ॒या॒नासः॑।इ॒ष॒ण॒य॒न्त॒।धी॒भिः।बृह॒स्पतिः॑।मि॒थःऽअ॑वद्यपेभिः।उत्।उ॒स्रियाः॑।अ॒सृ॒ज॒त॒।स्व॒युक्ऽभिः॑॥  
तम्।व॒र्धय॑न्तः।म॒तिऽभिः॑।शि॒वाभिः॑।सिं॒हम्ऽइ॑व।नान॑दतम्।स॒धऽस्थे॑।बृह॒स्पति॒म्।वृष॑णम्।शूर॑ऽसातौ।भरे॑ऽभरे।अनु॑।म॒दे॒म॒।जि॒ष्णुम्॥  
य॒दा।वाज॑म्।अस॑नत्।वि॒श्वऽरू॑पम्।आ।द्याम्।अरु॑क्षत्।उत्ऽत॑राणि।सद्म॑।बृह॒स्पति॑म्।वृष॑णम्।व॒र्धय॑न्तः।नाना॑।सन्तः॑।बिभ्र॑तः।ज्योतिः॑।आ॒सा॥  
स॒त्याम्।आ॒ऽशिष॑म्।कृ॒णु॒त॒।व॒यः॒ऽधै।की॒रिम्।चि॒त्।हि।अव॑थ।स्वेभिः॑।एवैः॑।प॒श्चा।मृधः॑।अप॑।भ॒व॒न्तु॒।विश्वाः॑।तत्।रो॒द॒सी॒ इति॑।शृ॒णु॒त॒म्।वि॒श्व॒मि॒न्वे इति॑ वि॒श्व॒म्ऽइ॒न्वे॥  
इन्द्रः॑।म॒ह्ना।म॒ह॒तः।अ॒र्ण॒वस्य॑।वि।मू॒र्धान॑म्।अ॒भि॒न॒त्।अ॒र्बु॒दस्य॑।अह॑न्।अहि॑म्।अरि॑णात्।स॒प्त।सिन्धू॑न्।दे॒वैः।द्या॒वा॒पृ॒थि॒वी॒ इति॑।प्र।अ॒व॒त॒म्।नः॒॥  
