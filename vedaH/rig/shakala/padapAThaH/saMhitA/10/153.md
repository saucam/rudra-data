

  
ई॒ङ्खय॑न्तीः।अ॒प॒स्युवः॑।इन्द्र॑म्।जा॒तम्।उप॑।आ॒स॒ते॒।भे॒जा॒नासः॑।सु॒ऽवीर्य॑म्॥  
त्वम्।इ॒न्द्र॒।बला॑त्।अधि॑।सह॑सः।जा॒तः।ओज॑सः।त्वम्।वृ॒ष॒न्।वृषा॑।इत्।अ॒सि॒॥  
त्वम्।इ॒न्द्र॒।अ॒सि॒।वृ॒त्र॒ऽहा।वि।अ॒न्तरि॑क्षम्।अ॒ति॒रः॒।उत्।द्याम्।अ॒स्त॒भ्नाः॒।ओज॑सा॥  
त्वम्।इ॒न्द्र॒।स॒ऽजोष॑सम्।अ॒र्कम्।बि॒भ॒र्षि॒।बा॒ह्वोः।वज्र॑म्।शिशा॑नः।ओज॑सा॥  
त्वम्।इ॒न्द्र॒।अ॒भि॒ऽभूः।अ॒सि॒।विश्वा॑।जा॒तानि॑।ओज॑सा।सः।विश्वा॑।भुवः॑।आ।अ॒भ॒वः॒॥  
