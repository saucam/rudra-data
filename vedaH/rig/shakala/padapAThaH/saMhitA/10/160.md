

  
ती॒व्रस्य॑।अ॒भिऽव॑यसः।अ॒स्य।पा॒हि॒।स॒र्व॒ऽर॒था।वि।हरी॒ इति॑।इ॒ह।मु॒ञ्च॒।इन्द्र॑।मा।त्वा॒।यज॑मानासः।अ॒न्ये।नि।री॒र॒म॒न्।तुभ्य॑म्।इ॒मे।सु॒तासः॑॥  
तुभ्य॑म्।सु॒ताः।तुभ्य॑म्।ऊँ॒ इति॑।सोत्वा॑सः।त्वाम्।गिरः॑।श्वात्र्याः॑।आ।ह्व॒य॒न्ति॒।इन्द्र॑।इ॒दम्।अ॒द्य।सव॑नम्।जु॒षा॒णः।विश्व॑स्य।वि॒द्वान्।इ॒ह।पा॒हि॒।सोम॑म्॥  
यः।उ॒श॒ता।मन॑सा।सोम॑म्।अ॒स्मै॒।स॒र्व॒ऽहृ॒दा।दे॒वऽका॑मः।सु॒नोति॑।न।गाः।इन्द्रः॑।तस्य॑।परा॑।द॒दा॒ति॒।प्र॒ऽश॒स्तम्।इत्।चारु॑म्।अ॒स्मै॒।कृ॒णो॒ति॒॥  
अनु॑ऽस्पष्टः।भ॒व॒ति॒।ए॒षः।अ॒स्य॒।यः।अ॒स्मै॒।रे॒वान्।न।सु॒नोति॑।सोम॑म्।निः।अ॒र॒त्नौ।म॒घऽवा॑।तम्।द॒धा॒ति॒।ब्र॒ह्म॒ऽद्विषः॑।ह॒न्ति॒।अन॑नुऽदिष्टः॥  
अ॒श्व॒यन्तः॑।ग॒व्यन्तः॑।वा॒जय॑न्तः।हवा॑महे।त्वा॒।उप॑ऽग॒न्त॒वै।ऊँ॒ इति॑।आ॒ऽभूष॑न्तः।ते॒।सु॒ऽम॒तौ।नवा॑याम्।व॒यम्।इ॒न्द्र॒।त्वा॒।शु॒नम्।हु॒वे॒म॒॥  
