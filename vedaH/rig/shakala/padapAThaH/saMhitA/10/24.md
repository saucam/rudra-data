

  
इन्द्र॑।सोम॑म्।इ॒मम्।पि॒ब॒।मधु॑ऽमन्तम्।च॒मू इति॑।सु॒तम्।अ॒स्मे इति॑।र॒यिम्।नि।धा॒र॒य॒।वि।वः॒।मदे॑।स॒ह॒स्रिण॑म्।पु॒रु॒व॒सो॒ इति॑ पुरुऽवसो।विव॑क्षसे॥  
त्वाम्।य॒ज्ञेभिः॑।उ॒क्थैः।उप॑।ह॒व्येभिः॑।ई॒म॒हे॒।शची॑ऽपते।श॒ची॒न॒म्।वि।वः॒।मदे॑।श्रेष्ठ॑म्।नः॒।धे॒हि॒।वार्य॑म्।विव॑क्षसे॥  
यः।पति॑म्।वार्या॑णाम्।असि॑।र॒ध्रस्य॑।चो॒दि॒ता।इन्द्र॑।स्तो॒तॄ॒णाम्।अ॒वि॒ता।वि।वः॒।मदे॑।द्वि॒षः।नः॒।पा॒हि॒।अंह॑सः।विव॑क्षसे॥  
यु॒वम्।श॒क्रा॒।मा॒या॒ऽविना॑।स॒मी॒ची इति॑ स॒म्ऽई॒ची।निः।अ॒म॒न्थ॒त॒म्।वि॒ऽम॒देन॑।यत्।ई॒ळि॒ता।नास॑त्या।निः॒ऽअम॑न्थतम्॥  
विश्वे॑।दे॒वाः।अ॒कृ॒प॒न्त॒।स॒म्ऽई॒च्योः।निः॒ऽपत॑न्त्योः।नास॑त्यौ।अ॒ब्रु॒व॒न्।दे॒वाः।पुनः॑।आ।व॒ह॒ता॒त्।इति॑॥  
मधु॑ऽमत्।मे॒।प॒रा॒ऽअय॑णम्।मधु॑ऽमत्।पुनः॑।आऽअय॑नम्।ता।नः॒।दे॒वा॒।दे॒वत॑या।यु॒वम्।मधु॑ऽमतः।कृ॒त॒म्॥  
