

  
वि।हि।सोतोः॑।असृ॑क्षत।न।इन्द्र॑म्।दे॒वम्।अ॒मं॒स॒त॒।यत्र॑।अम॑दत्।वृ॒षाक॑पिः।अ॒र्यः।पु॒ष्टेषु॑।मत्ऽस॑खा।विश्व॑स्मात्।इन्द्रः॑।उत्ऽत॑रः॥  
परा॑।हि।इ॒न्द्र॒।धाव॑सि।वृ॒षाक॑पेः।अति॑।व्यथिः॑।नो इति॑।अह॑।प्र।वि॒न्द॒सि॒।अ॒न्यत्र॑।सोम॑ऽपीतये।विश्व॑स्मात्।इन्द्रः॑।उत्ऽत॑रः॥  
किम्।अ॒यम्।त्वाम्।वृ॒षाक॑पिः।च॒कार॑।हरि॑तः।मृ॒गः।यस्मै॑।इ॒र॒स्यसि॑।इत्।ऊँ॒ इति॑।नु।अ॒र्यः।वा॒।पु॒ष्टि॒ऽमत्।वसु॑।विश्व॑स्मात्।इन्द्रः॑।उत्ऽत॑रः॥  
यम्।इ॒मम्।त्वम्।वृ॒षाक॑पिम्।प्रि॒यम्।इ॒न्द्र॒।अ॒भि॒ऽरक्ष॑सि।श्वा।नु।अ॒स्य॒।ज॒म्भि॒ष॒त्।अपि॑।कर्णे॑।व॒रा॒ह॒ऽयुः।विश्व॑स्मात्।इन्द्रः॑।उत्ऽत॑रः॥  
प्रि॒या।त॒ष्टानि॑।मे॒।क॒पिः।विऽअ॑क्ता।वि।अ॒दू॒दु॒ष॒त्।शिरः॑।नु।अ॒स्य॒।रा॒वि॒ष॒म्।न।सु॒ऽगम्।दुः॒ऽकृते॑।भु॒व॒म्।विश्व॑स्मात्।इन्द्रः॑।उत्ऽत॑रः॥  
न।मत्।स्त्री।सु॒भ॒सत्ऽत॑रा।न।सु॒याशु॑ऽतरा।भु॒व॒त्।न।मत्।प्रति॑ऽच्यवीयसी।न।सक्थि॑।उत्ऽय॑मीयसी।विश्व॑स्मात्।इन्द्रः॑।उत्ऽत॑रः॥  
सु॒वे।अ॒म्ब॒।सु॒ला॒भि॒के॒।यथा॑ऽइव।अ॒ङ्ग।भ॒वि॒ष्यति॑।भ॒सत्।मे॒।अ॒म्ब॒।सक्थि॑।मे॒।शिरः॑।मे॒।विऽइ॑व।हृ॒ष्य॒ति॒।विश्व॑स्मात्।इन्द्रः॑।उत्ऽत॑रः॥  
किम्।सु॒बा॒हो॒ इति॑ सुऽबाहो।सु॒ऽअ॒ङ्गु॒रे॒।पृथु॑स्तो॒ इति॑ पृथु॑ऽस्तो।पृथु॑ऽजघने।किम्।शू॒र॒ऽप॒त्नि॒।नः॒।त्वम्।अ॒भि।अ॒मी॒षि॒।वृ॒षाक॑पिम्।विश्व॑स्मात्।इन्द्रः॑।उत्ऽत॑रः॥  
अ॒वीरा॑म्ऽइव।माम्।अ॒यम्।श॒रारुः॑।अ॒भि।म॒न्य॒ते॒।उ॒त।अ॒हम्।अ॒स्मि॒।वी॒रिणी॑।इन्द्र॑ऽपत्नी।म॒रुत्ऽस॑खा।विश्व॑स्मात्।इन्द्रः॑।उत्ऽत॑रः॥  
स॒म्ऽहो॒त्रम्।स्म॒।पु॒रा।नारी॑।सम॑नम्।वा॒।अव॑।ग॒च्छ॒ति॒।वे॒धाः।ऋ॒तस्य॑।वी॒रिणी॑।इन्द्र॑ऽपत्नी।म॒ही॒य॒ते॒।विश्व॑स्मात्।इन्द्रः॑।उत्ऽत॑रः॥  
इ॒न्द्रा॒णीम्।आ॒सु।नारि॑षु।सु॒ऽभगा॑म्।अ॒हम्।अ॒श्र॒व॒म्।न॒हि।अ॒स्याः॒।अ॒प॒रम्।च॒न।ज॒रसा॑।मर॑ते।पतिः॑।विश्व॑स्मात्।इन्द्रः॑।उत्ऽत॑रः॥  
न।अ॒हम्।इ॒न्द्रा॒णि॒।र॒र॒ण॒।सख्युः॑।वृ॒षाक॑पेः।ऋ॒ते।यस्य॑।इ॒दम्।अप्य॑म्।ह॒विः।प्रि॒यम्।दे॒वेषु।गच्छ॑ति।विश्व॑स्मात्।इन्द्रः॑।उत्ऽत॑रः॥  
वृषा॑कपायि।रेव॑ति।सुऽपु॑त्रे।आत्।ऊँ॒ इति॑।सुऽस्नु॑षे।घस॑त्।ते॒।इन्द्रः॑।उ॒क्षणः॑।प्रि॒यम्।का॒चि॒त्ऽक॒रम्।ह॒विः।विश्व॑स्मात्।इन्द्रः॑।उत्ऽत॑रः॥  
उ॒क्ष्णः।हि।मे॒।पञ्च॑ऽदश।सा॒कम्।पच॑न्ति।विं॒श॒तिम्।उ॒त।अ॒हम्।अ॒द्मि॒।पीवः॑।इत्।उ॒भा।कु॒क्षी इति॑।पृ॒ण॒न्ति॒।मे॒।विश्व॑स्मात्।इन्द्रः॑।उत्ऽत॑रः॥  
वृ॒ष॒भः।न।ति॒ग्मऽशृ॑ङ्गः।अ॒न्तः।यू॒थेषु॑।रोरु॑वत्।म॒न्थः।ते॒।इ॒न्द्र॒।शम्।हृ॒दे।यम्।ते॒।सु॒नोति॑।भा॒व॒युः।विश्व॑स्मात्।इन्द्रः॑।उत्ऽत॑रः॥  
न।सः।ई॒शे॒।यस्य॑।रम्ब॑ते।अ॒न्त॒रा।स॒क्थ्या॑।कपृ॑त्।सः।इत्।ई॒शे॒।यस्य॑।रो॒म॒शम्।नि॒ऽसे॒दुषः॑।वि॒ऽजृम्भ॑ते।विश्व॑स्मात्।इन्द्रः॑।उत्ऽत॑रः॥  
न।सः।ई॒शे॒।यस्य॑।रो॒म॒शम्।नि॒ऽसे॒दुषः॑।वि॒ऽजृम्भ॑ते।सः।इत्।ई॒शे॒।यस्य॑।रम्ब॑ते।अ॒न्त॒रा।स॒क्थ्या॑।कपृ॑त्।विश्व॑स्मात्।इन्द्रः॑।उत्ऽत॑रः॥  
अ॒यम्।इ॒न्द्र॒।वृ॒षाक॑पिः।पर॑स्वन्तम् ह॒तम्।वि॒द॒त्।अ॒सिम्।सू॒नाम्।नव॑म्।च॒रुम्।आत्।एध॑स्य।अनः॑।आऽचि॑तम्।विश्व॑स्मात्।इन्द्रः॑।उत्ऽत॑रः॥  
अ॒यम्।ए॒मि॒।वि॒ऽचाक॑शत्।वि॒ऽचि॒न्वन्।दास॑म्।आर्य॑म्।पिबा॑मि।पा॒क॒ऽसुत्व॑नः।अ॒भि।धीर॑म्।अ॒चा॒क॒श॒म्।विश्व॑स्मात्।इन्द्रः॑।उत्ऽत॑रः॥  
धन्व॑।च॒।यत्।कृ॒न्तत्र॑म्।च॒।कति॑।स्वि॒त्।ता।वि।योज॑ना।नेदी॑यसः।वृ॒षा॒क॒पे॒।अस्त॑म्।आ।इ॒हि॒।गृ॒हान्।उप॑।विश्व॑स्मात्।इन्द्रः॑।उत्ऽत॑रः॥  
पुनः॑।आ।इ॒हि॒।वृ॒षा॒क॒पे॒।सु॒वि॒ता।क॒ल्प॒या॒व॒है॒।यः।ए॒षः।स्व॒प्न॒ऽनंश॑नः।अस्त॑म्।एषि॑।प॒था।पुनः॑।विश्व॑स्मात्।इन्द्रः॑।उत्ऽत॑रः॥  
यत्।उद॑ञ्चः।वृ॒षा॒क॒पे॒।गृ॒हम्।इ॒न्द्र॒।अज॑गन्तन।क्व॑।स्यः।पु॒ल्व॒घः।मृ॒गः।कम्।अ॒ग॒न्।ज॒न॒ऽयोप॑नः।विश्व॑स्मात्।इन्द्रः॑।उत्ऽत॑रः॥  
पशुः॑।ह॒।नाम॑।मा॒न॒वी।सा॒कम्।स॒सू॒व॒।विं॒श॒तिम्।भ॒द्रम्।भ॒ल॒।त्यस्यै॑।अ॒भू॒त्।यस्याः॑।उ॒दर॑म्।आम॑यत्।विश्व॑स्मात्।इन्द्रः॑।उत्ऽत॑रः॥  
