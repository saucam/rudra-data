

  
यम्।ऐच्छा॑म।मन॑सा।सः।अ॒यम्।आ।अ॒गा॒त्।य॒ज्ञस्य॑।वि॒द्वान्।परु॑षः।चि॒कि॒त्वान्।सः।नः॒।य॒क्ष॒त्।दे॒वऽता॑ता।यजी॑यान्।नि।हि।स॒त्स॒त्।अन्त॑रः।पूर्वः॑।अ॒स्मत्॥  
अरा॑धि।होता॑।नि॒ऽसदा॑।यजी॑यान्।अ॒भि।प्रयां॑सि।सुऽधि॑तानि।हि।ख्यत्।यजा॑महै।य॒ज्ञिया॑न्।हन्त॑।दे॒वान्।ईळा॑महै।ईड्या॑न्।आज्ये॑न॥  
सा॒ध्वीम्।अ॒कः॒।दे॒वऽवी॑तिम्।नः॒।अ॒द्य।य॒ज्ञस्य॑।जि॒ह्वाम्।अ॒वि॒दा॒म॒।गुह्या॑म्।सः।आयुः॑।आ।अ॒गा॒त्।सु॒र॒भिः।वसा॑नः।भ॒द्राम्।अ॒कः॒।दे॒वऽहू॑तिम्।नः॒।अ॒द्य॥  
तत्।अ॒द्य।वा॒च।प्र॒थ॒मम्।म॒सी॒य॒।येन॑।असु॑रान्।अ॒भि।दे॒वाः।असा॑म।ऊर्ज॑ऽअदः।उ॒त।य॒ज्ञि॒या॒सः॒।पञ्च॑।ज॒नाः॒।मम॑।हो॒त्रम्।जु॒ष॒ध्व॒म्॥  
पञ्च॑।ज॒नाः॒।मम॑।हो॒त्रम्।जु॒ष॒न्ता॒म्।गोऽजा॑ताः।उ॒त।ये।य॒ज्ञिया॑सः।पृ॒थि॒वी।नः॒।पार्थि॑वात्।पा॒तु॒।अंह॑सः।अ॒न्तरि॑क्षम्।दि॒व्यात्।पा॒तु॒।अ॒स्मान्॥  
तन्तु॑म्।त॒न्वन्।रज॑सः।भा॒नुम्।अनु॑।इ॒हि॒।ज्योति॑ष्मतः।प॒थः।र॒क्ष॒।धि॒या।कृ॒तान्।अ॒नु॒ल्ब॒णम्।व॒य॒त॒।जोगु॑वाम्।अपः॑।मनुः॑।भ॒व॒।ज॒नय॑।दैव्य॑म्।जन॑म्॥  
अ॒क्ष॒ऽनहः॑।न॒ह्य॒त॒न॒।उ॒त।सो॒म्याः॒।इष्कृ॑णुध्वम्।र॒श॒नाः।आ।उ॒त।पिं॒श॒त॒।अ॒ष्टाऽव॑न्धुरम्।व॒ह॒त॒।अ॒भितः॑।रथ॑म्।येन॑।दे॒वासः॑।अन॑यन्।अ॒भि।प्रि॒यम्॥  
अश्म॑न्ऽवती।री॒य॒ते॒।सम्।र॒भ॒ध्व॒म्।उत्।ति॒ष्ठ॒त॒।प्र।त॒र॒त॒।स॒खा॒यः॒।अत्र॑।ज॒हा॒म॒।ये।अस॑न्।अशे॑वाः।शि॒वान्।व॒यम्।उत्।त॒रे॒म॒।अ॒भि।वाजा॑न्॥  
त्वष्टा॑।मा॒या।वे॒त्।अ॒पसा॑म्।अ॒पःऽत॑मः।बिभ्र॑त्।पात्रा॑।दे॒व॒ऽपाना॑नि।शम्ऽत॑मा।शिशी॑ते।नू॒नम्।प॒र॒शुम्।सु॒ऽआ॒य॒सम्।येन॑।वृ॒श्चात्।एत॑शः।ब्रह्म॑णः।पतिः॑॥  
स॒तः।नू॒नम्।क॒व॒यः॒।सम्।शि॒शी॒त॒।वाशी॑भिः।याभिः॑।अ॒मृता॑य।तक्ष॑थ।वि॒द्वांसः॑।प॒दा।गुह्या॑नि।क॒र्त॒न॒।येन॑।दे॒वासः॑।अ॒मृ॒त॒ऽत्वम्।आ॒न॒शुः॥  
गर्भे॑।योषा॑म्।अद॑धुः।व॒त्सम्।आ॒सनि॑।अ॒पी॒च्ये॑न।मन॑सा।उ॒त।जि॒ह्वया॑।सः।वि॒श्वाहा॑।सु॒ऽमनाः॑।यो॒ग्याः।अ॒भि।स॒सा॒सनिः॑।व॒न॒ते॒।का॒रः।इत्।जिति॑म्॥  
