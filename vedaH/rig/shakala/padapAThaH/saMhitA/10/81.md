

  
यः।इ॒मा।विश्वा॑।भुव॑नानि।जुह्व॑त्।ऋषिः॑।होता॑।नि।असी॑दत्।पि॒ता।नः॒।सः।आ॒ऽशिषा॑।द्रवि॑णम्।इ॒च्छमा॑नः।प्र॒थ॒म॒ऽच्छत्।अव॑रान्।आ।वि॒वे॒श॒॥  
किम्।स्वि॒त्।आ॒सी॒त्।अ॒धि॒ऽस्थान॑म्।आ॒ऽरम्भ॑णम्।क॒त॒मत्।स्वि॒त्।क॒था।आ॒सी॒त्।यतः॑।भूमि॑म्।ज॒नय॑न्।वि॒श्वऽक॑र्मा।वि।द्याम्।और्णो॑त्।म॒हि॒ना।वि॒श्वऽच॑क्षाः॥  
वि॒श्वतः॑ऽचक्षुः।उ॒त।वि॒श्वतः॑ऽमुखः।वि॒श्वतः॑ऽबाहुः।उ॒त।वि॒श्वतः॑ऽपात्।सम्।बा॒हुऽभ्या॑म्।धम॑ति।सम्।पत॑त्रैः।द्यावा॒भूमी॒ इति॑।ज॒नय॑न्।दे॒वः।एकः॑॥  
किम्।स्वि॒त्।वन॑म्।कः।ऊँ॒ इति॑।सः।वृ॒क्षः।आ॒स॒।यतः॑।द्यावा॑पृथि॒वी इति॑।निः॒ऽत॒त॒क्षुः।मनी॑षिणः।मन॑सा।पृ॒च्छत॑।इत्।ऊँ॒ इति॑।तत्।यत्।अ॒धि॒ऽअति॑ष्ठत्।भुव॑नानि।धा॒रय॑न्॥  
या।ते॒।धामा॑नि।प॒र॒माणि॑।या।अ॒व॒मा।या।म॒ध्य॒मा।वि॒श्व॒ऽक॒र्म॒न्।उ॒त।इ॒मा।शिक्ष॑।सखि॑ऽभ्यः।ह॒विषि॑।स्व॒धा॒ऽवः॒।स्व॒यम्।य॒ज॒स्व॒।त॒न्व॑म्।वृ॒धा॒नः॥  
विश्व॑ऽकर्मन्।ह॒विषा॑।व॒वृ॒धा॒नः।स्व॒यम्।य॒ज॒स्व॒।पृ॒थि॒वीम्।उ॒त।द्याम्।मुह्य॑न्तु।अ॒न्ये।अ॒भितः॑।जना॑सः।इ॒ह।अ॒स्माक॑म्।म॒घऽवा॑।सू॒रिः।अ॒स्तु॒॥  
वा॒चः।पति॑म्।वि॒श्वऽक॑र्माणम्।ऊ॒तये॑।म॒नः॒ऽजुव॑म्।वाजे॑।अ॒द्य।हु॒वे॒म॒।सः।नः॒।विश्वा॑नि।हव॑नानि।जो॒ष॒त्।वि॒श्वऽश॑म्भूः।अव॑से।सा॒धुऽक॑र्मा॥  
