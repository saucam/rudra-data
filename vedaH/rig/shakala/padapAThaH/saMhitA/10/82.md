

  
चक्षु॑षः।पि॒ता।मन॑सा।हि।धीरः॑।घृ॒तम्।ए॒ने॒।अ॒ज॒न॒त्।नम्न॑माने॒ इति॑।य॒दा।इत्।अन्ताः॑।अद॑दृहन्त।पूर्वे॑।आत्।इत्।द्यावा॑पृथि॒वी इति॑।अ॒प्र॒थे॒ता॒म्॥  
वि॒श्वऽक॑र्मा।विऽम॑नाः।आत्।विऽहा॑याः।धा॒ता।वि॒ऽधा॒ता।प॒र॒मा।उ॒त।स॒म्ऽदृक्।तेषा॑म्।इ॒ष्टानि॑।सम्।इ॒षा।म॒द॒न्ति॒।यत्र॑।स॒प्त॒ऽऋ॒षीन्।प॒रः।एक॑म्।आ॒हुः॥  
यः।नः॒।पि॒ता।ज॒नि॒ता।यः।वि॒ऽधा॒ता।धामा॑नि।वेद॑।भुव॑नानि।विश्वा॑।यः।दे॒वाना॑म्।ना॒म॒ऽधाः।एकः॑।ए॒व।तम्।स॒म्ऽप्र॒श्नम्।भुव॑ना।य॒न्ति॒।अ॒न्या॥  
ते।आ।अ॒य॒ज॒न्त॒।द्रवि॑णम्।सम्।अ॒स्मै॒।ऋष॑यः।पूर्वे॑।ज॒रि॒तारः॑।न।भू॒ना।अ॒सूर्ते॑।सूर्ते॑।रज॑सि।नि॒ऽस॒त्ते।ये।भू॒तानि॑।स॒म्ऽअकृ॑ण्वन्।इ॒मानि॑॥  
प॒रः।दि॒वा।प॒रः।ए॒ना।पृ॒थि॒व्या।प॒रः।दे॒वेभिः॑।असु॑रैः।यत्।अस्ति॑।कम्।स्वि॒त्।गर्भ॑म्।प्र॒थ॒मम्।द॒ध्रे॒।आपः॑।यत्र॑।दे॒वाः।स॒म्ऽअप॑श्यन्त।विश्वे॑॥  
तम्।इत्।गर्भ॑म्।प्र॒थ॒मम्।द॒ध्रे॒।आपः॑।यत्र॑।दे॒वाः।स॒म्ऽअग॑च्छन्त।विश्वे॑।अ॒जस्य॑।नाभौ॑।अधि॑।एक॑म्।अर्पि॑तम्।यस्मि॑न्।विश्वा॑नि।भुव॑नानि।त॒स्थुः॥  
न।तम्।वि॒दा॒थ॒।यः।इ॒मा।ज॒जान॑।अ॒न्यत्।यु॒ष्माक॑म्।अन्त॑रम्।ब॒भू॒व॒।नी॒हा॒रेण॑।प्रावृ॑ताः।जल्प्या॑।च॒।अ॒सु॒ऽतृपः॑।उ॒क्थ॒ऽशासः॑।च॒र॒न्ति॒॥  
