

  
अप॑।इ॒हि॒।म॒न॒सः॒।प॒ते॒।अप॑।क्रा॒म॒।प॒रः।च॒र॒।प॒रः।निःऽऋ॑त्यै।आ।च॒क्ष्व॒।ब॒हु॒धा।जीव॑तः।मनः॑॥  
भ॒द्रम्।वै।वर॑म्।वृ॒ण॒ते॒।भ॒द्रम्।यु॒ञ्ज॒न्ति॒।दक्षि॑णम्।भ॒द्रम्।वै॒व॒स्व॒ते।चक्षुः॑।ब॒हु॒ऽत्रा।जीव॑तः।मनः॑॥  
यत्।आ॒ऽशसा॑।निः॒ऽशसा॑।अ॒भि॒ऽशसा॑।उ॒प॒ऽआ॒रि॒म।जाग्र॑तः।यत्।स्व॒पन्तः॑।अ॒ग्निः।विश्वा॑नि।अप॑।दुः॒ऽकृ॒तानि॑।अजु॑ष्टानि।आ॒रे।अ॒स्मत्।दा॒धा॒तु॒॥  
यत्।इ॒न्द्र॒।ब्र॒ह्म॒णः॒।प॒ते॒।अ॒भि॒ऽद्रो॒हम्।चरा॑मसि।प्रऽचे॑ताः।नः॒।आ॒ङ्गि॒र॒सः।द्वि॒ष॒ताम्।पा॒तु॒।अंह॑सः॥  
अजै॑ष्म।अ॒द्य।अस॑नाम।च॒।अभू॑म।अना॑गसः।व॒यम्।जा॒ग्र॒त्ऽस्व॒प्नः।स॒म्ऽक॒ल्पः।पा॒पः।यम्।द्वि॒ष्मः।तम्।सः।ऋ॒च्छ॒तु॒।यः।नः॒।द्वे॒ष्टि॒।तम्।ऋ॒च्छ॒तु॒॥  
