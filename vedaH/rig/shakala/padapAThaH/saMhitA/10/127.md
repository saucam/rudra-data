

  
रात्री॑।वि।अ॒ख्य॒त्।आ॒ऽय॒ती।पु॒रु॒ऽत्रा।दे॒वी।अ॒क्षऽभिः॑।विश्वाः॑।अधि॑।श्रियः॑।अ॒धि॒त॒॥  
आ।उ॒रु।अ॒प्राः॒।अम॑र्त्या।नि॒ऽवतः॑।दे॒वी।उ॒त्ऽवतः॑।ज्योति॑षा।बा॒ध॒ते॒।तमः॑॥  
निः।ऊँ॒ इति॑।स्वसा॑रम्।अ॒कृ॒त॒।उ॒षस॑म्।दे॒वी।आ॒ऽय॒ती।अप॑।इत्।ऊँ॒ इति॑।हा॒स॒ते॒।तमः॑॥  
सा।नः॒।अ॒द्य।यस्याः॑।व॒यम्।नि।ते॒।याम॑न्।अवि॑क्ष्महि।वृ॒क्षे।न।व॒स॒तिम्।वयः॑॥  
नि।ग्रामा॑सः।अ॒वि॒क्ष॒त॒।नि।प॒त्ऽवन्तः।नि।प॒क्षिणः॑।नि।श्ये॒नासः॑।चि॒त्।अ॒र्थिनः॑॥  
य॒वय॑।वृ॒क्य॑म्।वृक॑म्।य॒वय॑।स्ते॒नम्।ऊ॒र्म्ये॒।अथ॑।नः॒।सु॒ऽतरा॑।भ॒व॒॥  
उप॑।मा॒।पेपि॑शत्।तमः॑।कृ॒ष्णम्।विऽअ॑क्तम्।अ॒स्थि॒त॒।उषः॑।ऋ॒णाऽइ॑व।या॒त॒य॒॥  
उप॑।ते॒।गाःऽइ॒व।अ॒क॒र॒म्।वृ॒णी॒ष्व।दु॒हि॒तः॒।दि॒वः॒।रात्रि॑।स्तोम॑म्।न।जि॒ग्युषे॑॥  
