

  
सम्।जा॒गृ॒वत्ऽभिः।जर॑माणः।इ॒द्य॒ते॒।दमे॑।दमू॑नाः।इ॒षय॑न्।इ॒ळः।प॒दे।विश्व॑स्य।होता॑।ह॒विषः॑।वरे॑ण्यः।वि॒ऽभुः।वि॒भाऽवा॑।सु॒ऽसखा॑।स॒खि॒ऽय॒ते॥  
सः।द॒र्श॒त॒ऽश्रीः।अति॑थिः।गृ॒हेऽगृ॑हे।वने॑ऽवने।शि॒श्र॒िये॒।त॒क्व॒वीःऽइ॑व।जन॑म्ऽजनम्।जन्यः॑।न।अति॑।म॒न्य॒ते॒।विशः॑।आ।क्षे॒ति॒।वि॒श्यः॑।विश॑म्ऽविशम्॥  
सु॒ऽदक्षः॑।दक्षः॑।क्रतु॑ना।अ॒सि॒।सु॒ऽक्रतुः॑।अग्ने॑।क॒विः।काव्ये॑न।अ॒सि॒।वि॒श्व॒ऽवित्।वसुः॑।वसू॑नाम्।क्ष॒य॒सि॒।त्वम्।एकः॑।इत्।द्यावा॑।च॒।यानि॑।पृ॒थि॒वी इति॑।च॒।पुष्य॑तः॥  
प्र॒ऽजा॒नन्।अ॒ग्ने॒।तव॑।योनि॑म्।ऋ॒त्विय॑म्।इळा॑याः।प॒दे।घृ॒तऽव॑न्तम्।आ।अ॒स॒दः॒।आ।ते॒।चि॒कि॒त्रे॒।उ॒षसा॑म्ऽइ॒व।एत॑यः।अ॒रे॒पसः॑।सूर्य॑स्यऽइव।र॒श्मयः॑॥  
तव॑।श्रियः॑।व॒र्ष्य॑स्यऽइव।वि॒ऽद्युतः॑।चि॒त्राः।चि॒कि॒त्रे॒।उ॒षसा॑म्।न।के॒तवः॑।यत्।ओष॑धीः।अ॒भिऽसृ॑ष्टः।वना॑नि।च॒।परि॑।स्व॒यम्।चि॒नु॒षे।अन्न॑म्।आ॒स्ये॑॥  
तम्।ओष॑धीः।द॒धि॒रे॒।गर्भ॑म्।ऋ॒त्विय॑म्।तम्।आपः॑।अ॒ग्निम्।ज॒न॒य॒न्त॒।मा॒तरः॑।तम्।इत्।स॒मा॒नम्।व॒निनः॑।च॒।वी॒रुधः॑।अ॒न्तःऽव॑तीः।च॒।सुव॑ते।च॒।वि॒श्वहा॑॥  
वात॑ऽउपधूतः।इ॒षि॒तः।वशा॑न्।अनु॑।तृ॒षु।यत्।अन्ना॑।वेवि॑षत्।व्ऽतिष्ठ॑से।आ।ते॒।य॒त॒न्ते॒।र॒थ्याः॑।यथा॑।पृथ॑क्।शर्धां॑सि।अ॒ग्ने॒।अ॒जरा॑णि।धक्ष॑तः॥  
मे॒धा॒ऽका॒रम्।वि॒दथ॑स्य।प्र॒ऽसाध॑नम्।अ॒ग्निम्।होता॑रम्।प॒रि॒ऽभूत॑मम्।म॒तिम्।तम्।इत्।अर्भे॑।ह॒विषि॑।आ।स॒मा॒नम्।इत्।तम्।इत्।म॒हे।वृ॒ण॒ते॒।न।अ॒न्यम्।त्वत्॥  
त्वाम्।इत्।अत्र॑।वृ॒ण॒ते॒।त्वा॒ऽयवः॑।होता॑रम्।अ॒ग्ने॒।वि॒दथे॑षु।वे॒धसः॑।यत्।दे॒व॒ऽयन्तः॑।दध॑ति।प्रयां॑सि।ते॒।ह॒विष्म॑न्तः।मन॑वः।वृ॒क्तऽब॑र्हिषः॥  
तव॑।अ॒ग्ने॒।हो॒त्रम्।तव॑।पो॒त्रम्।ऋ॒त्विय॑म्।तव॑।ने॒ष्ट्रम्।त्वम्।अ॒ग्नित्।ऋ॒त॒ऽय॒तः।तव॑।प्र॒ऽशा॒स्त्रम्।त्वम्।अ॒ध्व॒रि॒ऽय॒सि॒।ब्र॒ह्मा।च॒।असि॑।गृ॒हऽप॑तिः।च॒।नः॒।दमे॑॥  
यः।तुभ्य॑म्।अ॒ग्ने॒।अ॒मृता॑य।मर्त्यः॑।स॒म्ऽइधा॑।दाश॑त्।उ॒त।वा॒।ह॒विःऽकृ॑ति।तस्य॑।होता॑।भ॒व॒सि॒।यासि॑।दू॒त्य॑म्।उप॑।ब्रू॒षे॒।यज॑सि।अ॒ध्व॒रि॒ऽयसि॑॥  
इ॒माः।अ॒स्मै॒।म॒तयः॑।वाचः॑।अ॒स्मत्।आ।ऋचः॑।गिरः॑।सु॒ऽस्तु॒तयः॑।सम्।अ॒ग्म॒त॒।व॒सु॒ऽयवः॑।वस॑वे।जा॒तऽवे॑दः।वृ॒द्धासु॑।चि॒त्।वर्ध॑नः।यासु॑।चा॒कन॑त्॥  
इ॒माम्।प्र॒त्नाय॑।सु॒ऽस्तु॒तिम्।नवी॑यसीम्।वो॒चेय॑म्।अ॒स्मै॒।उ॒श॒ते।शृ॒णोतु॑।नः॒।भू॒याः।अन्त॑रा।हृ॒दि।अ॒स्य॒।नि॒ऽस्पृशे॑।जा॒याऽइ॑व।पत्ये॑।उ॒श॒ती।सु॒ऽवासाः॑॥  
यस्मि॑न्।अश्वा॑सः।ऋ॒ष॒भासः॑।उ॒क्षणः॑।व॒शाः।मे॒षाः।अ॒व॒ऽसृ॒ष्टासः।आऽहु॑ताः।की॒ला॒ल॒ऽपे।सोम॑ऽपृष्ठाय।वे॒धसे॑।हृ॒दा।म॒तिम्।ज॒न॒ये॒।चारु॑म्।अ॒ग्नये॑॥  
अहा॑वि।अ॒ग्ने॒।ह॒विः।आ॒स्ये॑।ते॒।स्रु॒चिऽइ॑व।घृ॒तम्।च॒म्वि॑ऽइव।सोमः॑।वा॒ज॒ऽसनि॑म्।र॒यिम्।अ॒स्मे इति॑।सु॒ऽवीर॑म्।प्र॒ऽश॒स्तम्।धे॒हि॒।य॒शस॑म्।बृ॒हन्त॑म्॥  
