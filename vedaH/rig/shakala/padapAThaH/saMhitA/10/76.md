

  
आ।वः॒।ऋ॒ञ्ज॒से॒।ऊ॒र्जाम्।विऽउ॑ष्टिषु।इन्द्र॑म्।म॒रुतः॑।रोद॑सी॒ इति॑।अ॒न॒क्त॒न॒।उ॒भे इति॑।यथा॑।नः॒।अह॑नी॒ इति॑।स॒चा॒ऽभुवा॑।सदः॑ऽसदः।व॒रि॒व॒स्यातः॑।उ॒त्ऽभिदा॑॥  
तत्।ऊँ॒ इति॑।श्रेष्ठ॑म्।सव॑नम्।सु॒नो॒त॒न॒।अत्यः॑।न।हस्त॑ऽयतः।अद्रिः॑।सो॒तरि॑।वि॒दत्।हि।अ॒र्यः।अ॒भिऽभू॑ति।पौंस्य॑म्।म॒हः।रा॒ये।चि॒त्।त॒रु॒ते॒।यत्।अर्व॑तः॥  
तत्।इत्।हि।अ॒स्य॒।सव॑नम्।वि॒वेः।अ॒पः।यथा॑।पु॒रा।मन॑वे।गा॒तुम्।अश्रे॑त्।गोऽअ॑र्णसि।त्वा॒ष्ट्रे।अश्व॑ऽनिर्निजि।प्र।ई॒म्।अ॒ध्व॒रेषु॑।अ॒ध्व॒रान्।अ॒शि॒श्र॒युः॒॥  
अप॑।ह॒त॒।र॒क्षसः॑।भ॒ङ्गु॒रऽव॑तः।स्क॒भा॒यत॑।निःऽऋ॑तिम्।सेध॑त।अम॑तिम्।आ।नः॒।र॒यिम्।सर्व॑ऽवीरम्।सु॒नो॒त॒न॒।दे॒व॒ऽअ॒व्य॑म्।भ॒र॒त॒।श्लोक॑म्।अ॒द्र॒यः॒॥  
दि॒वः।चि॒त्।आ।वः॒।अम॑वत्ऽतरेभ्यः।वि॒ऽभ्वना॑।चि॒त्।आ॒श्व॑पःऽतरेभ्यः।वा॒योः।चि॒त्।आ।सोम॑रभःऽतरेभ्यः।अ॒ग्नेः।चि॒त्।अ॒र्च॒।पि॒तु॒कृत्ऽत॑रेभ्यः॥  
भु॒रन्तु॑।नः॒।य॒शसः॑।सोतु॑।अन्ध॑सः।ग्रावा॑णः।वा॒चा।दि॒विता॑।दि॒वित्म॑ता।नरः॑।यत्र॑।दु॒ह॒ते।काम्य॑म्।मधु॑।आ॒ऽघो॒षय॑न्तः।अ॒भितः॑।मि॒थः॒ऽतुरः॑॥  
सु॒न्वन्ति॑।सोम॑म्।र॒थि॒रासः॑।अद्र॑यः।निः।अ॒स्य॒।रस॑म्।गो॒ऽइषः॑।दु॒ह॒न्ति॒।ते।दु॒हन्ति॑।ऊधः॑।उ॒प॒ऽसेच॑नाय।कम्।नरः॑।ह॒व्या।न।म॒र्ज॒य॒न्ते॒।आ॒सऽभिः॑॥  
ए॒ते।न॒रः॒।सु॒ऽअप॑सः।अ॒भू॒त॒न॒।ये।इन्द्रा॑य।सु॒नु॒थ।सोम॑म्।अ॒द्र॒यः॒।वा॒मम्ऽवा॑मम्।वः॒।दि॒व्याय॑।धाम्ने॑।वसु॑ऽवसु।वः॒।पार्थि॑वाय।सु॒न्व॒ते॥  
