

  
प्र।ते॒।य॒क्षि॒।प्र।ते॒।इ॒य॒र्मि॒।मन्म॑।भुवः॑।यथा॑।वन्द्यः॑।नः॒।हवे॑षु।धन्व॑न्ऽइव।प्र॒ऽपा।अ॒सि॒।त्वम्।अ॒ग्ने॒।इ॒य॒क्षवे॑।पू॒रवे॑।प्र॒त्न॒।रा॒ज॒न्॥  
यम्।त्वा॒।जना॑सः।अ॒भि।स॒म्ऽचर॑न्ति।गावः॑।उ॒ष्णम्ऽइ॑व।व्र॒जम्।य॒वि॒ष्ठ॒।दू॒तः।दे॒वाना॑म्।अ॒सि॒।मर्त्या॑नाम्।अ॒न्तः।म॒हान्।च॒र॒सि॒।रो॒च॒नेन॑॥  
शिशु॑म्।न।त्वा॒।जेन्य॑म्।व॒र्धय॑न्ती।मा॒ता।बि॒भ॒र्ति॒।स॒च॒न॒स्यमा॑ना।धनोः॑।अधि॑।प्र॒ऽवता॑।या॒सि॒।हर्य॑म्।जगी॑षसे।प॒शुःऽइ॑व।अव॑ऽसृष्टः॥  
मू॒राः।अ॒मू॒र॒।न।व॒यम्।चि॒कि॒त्वः॒।म॒हि॒ऽत्वम्।अ॒ग्ने॒।त्वम्।अ॒ङ्ग।वि॒त्से॒।शये॑।व॒व्रिः।चर॑ति।जि॒ह्वया॑।अ॒दन्।रे॒रि॒ह्यते॑।यु॒व॒तिम्।वि॒श्पतिः॑।सन्॥  
कूऽचि॑त्।जा॒य॒ते॒।सन॑यासु।नव्यः॑।वने॑।त॒स्थौ॒।प॒लि॒तः।धू॒मऽके॑तुः।अ॒स्ना॒ता।आपः॑।वृ॒ष॒भः।न।प्र।वे॒ति॒।सऽचे॑तसः।यम्।प्र॒ऽनय॑न्त।मर्ताः॑॥  
त॒नू॒त्यजा॑ऽइव।तस्क॑रा।व॒न॒र्गू इति॑।र॒श॒नाभिः॑।द॒शऽभिः॑।अ॒भि।अ॒धी॒ता॒म्।इ॒यम्।ते॒।अ॒ग्ने॒।नव्य॑सी।म॒नी॒षा।यु॒क्ष्व।रथ॑म्।न।शु॒चय॑त्ऽभिः।अङ्गैः॑॥  
ब्रह्म॑।च॒।ते॒।जा॒त॒ऽवे॒दः॒।नमः॑।च॒।इ॒यम्।च॒।गीः।सद॑म्।इत्।वर्ध॑नी।भू॒त्।रक्ष॑।नः॒।अ॒ग्ने॒।तन॑यानि।तो॒का।रक्ष॑।उ॒त।नः॒।त॒न्वः॑।अप्र॑ऽयुच्छन्॥  
