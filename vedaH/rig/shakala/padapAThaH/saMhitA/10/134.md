

  
उ॒भे इति॑।यत्।इ॒न्द्र॒।रोद॑सी॒ इति॑।आ॒ऽप॒प्राथ॑।उ॒षाःऽइ॑व।म॒हान्त॑म्।त्वा॒।म॒हीना॑म्।स॒म्ऽराज॑म्।च॒र्ष॒णी॒नाम्।दे॒वी।जनि॑त्री।अ॒जी॒ज॒न॒त्।भ॒द्रा।जनि॑त्री।अ॒जी॒ज॒न॒त्॥  
अव॑।स्म॒।दुः॒ऽह॒ना॒य॒तः।मर्त॑स्य।त॒नु॒हि॒।स्थि॒रम्।अ॒धः॒ऽप॒दम्।तम्।ई॒म्।कृ॒धि॒।यः।अ॒स्मान्।आ॒ऽदिदे॑शति।दे॒वी।जनि॑त्री।अ॒जी॒ज॒न॒त्।भ॒द्रा।जनि॑त्री।अ॒जी॒ज॒न॒त्॥  
अव॑।त्याः।बृ॒ह॒तीः।इषः॑।वि॒श्वऽच॑न्द्राः।अ॒मि॒त्र॒ऽह॒न्।शची॑भिः।श॒क्र॒।धू॒नु॒हि॒।इन्द्र॑।विश्वा॑भिः।ऊ॒तिऽभिः॑।दे॒वी।जनि॑त्री।अ॒जी॒ज॒न॒त्।भ॒द्रा।जनि॑त्री।अ॒जी॒ज॒न॒त्॥  
अव॑।यत्।त्वम्।श॒त॒ऽक्र॒तो॒ इति॑ शतऽक्रतो।इन्द्र॑।विश्वा॑नि।धू॒नु॒षे।र॒यिम्।न।सु॒न्व॒ते।सचा॑।स॒ह॒स्रिणी॑भिः।ऊ॒तिऽभिः॑।दे॒वी।जनि॑त्री।अ॒जी॒ज॒न॒त्।भ॒द्रा।जनि॑त्री।अ॒जी॒ज॒न॒त्॥  
अव॑।स्वेदाः॑ऽइव।अ॒भितः॑।विष्व॑क्।प॒त॒न्तु॒।दि॒द्यवः॑।दूर्वा॑याःऽइव।तन्त॑वः।वि।अ॒स्मत्।ए॒तु॒।दुः॒ऽम॒तिः।दे॒वी।जनि॑त्री।अ॒जी॒ज॒न॒त्।भ॒द्रा।जनि॑त्री।अ॒जी॒ज॒न॒त्॥  
दी॒र्घम्।हि।अ॒ङ्कु॒शम्।य॒था॒।शक्ति॑म्।बिभ॑र्षि।म॒न्तु॒ऽमः॒।पूर्वे॑ण।म॒घ॒ऽव॒न्।प॒दा।अ॒जः।व॒याम्।यथा॑।य॒मः॒।दे॒वी।जनि॑त्री।अ॒जी॒ज॒न॒त्।भ॒द्रा।जनि॑त्री।अ॒जी॒ज॒न॒त्॥  
नकिः॑।दे॒वाः॒।मि॒नी॒म॒सि॒।नकिः॑।आ।यो॒प॒या॒म॒सि॒।म॒न्त्र॒ऽश्रुत्य॑म्।च॒रा॒म॒सि॒।प॒क्षेभिः॑।अ॒पि॒ऽक॒क्षेभिः॑।अत्र॑।अ॒भि।सम्।र॒भा॒म॒हे॒॥  
