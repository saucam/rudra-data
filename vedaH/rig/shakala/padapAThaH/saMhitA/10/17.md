

  
त्वष्टा॑।दु॒हि॒त्रे।व॒ह॒तुम्।कृ॒णो॒ति॒।इति॑।इ॒दम्।विश्व॑म्।भुव॑नम्।सम्।ए॒ति॒।य॒मस्य॑।मा॒ता।प॒रि॒ऽउ॒ह्यमा॑ना।म॒हः।जा॒या।विव॑वस्वतः।न॒ना॒श॒॥  
अप॑।अ॒गू॒ह॒न्।अ॒मृता॑म्।मर्त्ये॑भ्यः।कृ॒त्वी।सऽव॑र्णाम्।अ॒द॒दुः॒।विव॑स्वते।उ॒त।अ॒श्विनौ॑।अ॒भ॒र॒त्।यत्।तत्।आसी॑त्।अज॑हात्।ऊँ॒ इति॑।द्वा।मि॒थु॒ना।स॒र॒ण्यूः॥  
पू॒षा।त्वा॒।इ॒तः।च्य॒व॒य॒तु॒।प्र।वि॒द्वान्।अन॑ष्टऽपशुः।भुव॑नस्य।गो॒पाः।सः।त्वा॒।ए॒तेभ्यः॑।परि॑।द॒द॒त्।पि॒तृऽभ्यः॑।अ॒ग्निः।दे॒वेभ्यः॑।सु॒ऽवि॒द॒त्रिये॑भ्यः॥  
आयुः॑।वि॒श्वऽआ॑युः।परि॑।पा॒स॒ति॒।त्वा॒।पू॒षा।त्वा॒।पा॒तु॒।प्रऽप॑थे।पु॒रस्ता॑त्।यत्र॑।आस॑ते।सु॒ऽकृतः॑।यत्र॑।ते।य॒युः।तत्र॑।त्वा॒।दे॒वः।स॒वि॒ता।द॒धा॒तु॒॥  
पू॒षा।इ॒माः।आशाः॑।अनु॑।वे॒द॒।सर्वाः॑।सः।अ॒स्मान्।अभ॑यऽतमेन।ने॒ष॒त्।स्व॒स्ति॒ऽदाः।आघृ॑णिः।सर्व॑ऽवीरः।अप्र॑ऽयुच्छन्।पु॒रः।ए॒तु॒।प्र॒ऽजा॒नन्॥  
प्रऽप॑थे।प॒थाम्।अ॒ज॒नि॒ष्ट॒।पू॒षा।प्रऽप॑थे।दि॒वः।प्रऽप॑थे।पृ॒थि॒व्याः।उ॒भे इति॑।अ॒भि।प्रि॒यऽत॑मे।स॒धऽस्थे॑।आ।च॒।परा॑।च॒।च॒र॒ति॒।प्र॒ऽजा॒नन्॥  
सर॑स्वतीम्।दे॒व॒ऽयन्तः॑।ह॒व॒न्ते॒।सर॑स्वतीम्।अ॒ध्व॒रे।ता॒यमा॑ने।सर॑स्वतीम्।सु॒ऽकृतः॑।अ॒ह्व॒य॒न्त॒।सर॑स्वती।दा॒शुषे॑।वार्य॑म्।दा॒त्॥  
सर॑स्वति।या।स॒ऽरथ॑म्।य॒याथ॑।स्व॒धाभिः॑।दे॒वि॒।पि॒तृऽभिः॑।मद॑न्ती।आ॒ऽसद्य॑।अ॒स्मिन्।ब॒र्हिषि॑।मा॒द॒य॒स्व॒।अ॒न॒मी॒वाः।इषः॑।आ।धे॒हि॒।अ॒स्मे इति॑॥  
सर॑स्वतीम्।याम्।पि॒तरः॑।हव॑न्ते।द॒क्षि॒णा।य॒ज्ञम्।अ॒भि॒ऽनक्ष॑माणाः।स॒ह॒स्र॒ऽअ॒र्घम्।इ॒ळः।अत्र॑।भा॒गम्।रा॒यः।पोष॑म्।यज॑मानेषु।धे॒हि॒॥  
आपः।अ॒स्मान्।मा॒तरः॑।शु॒न्ध॒य॒न्तु॒।घृ॒तेन॑।नः॒।घृ॒त॒ऽप्वः॑।पु॒न॒न्तु॒।विश्व॑म्।हि।रि॒प्रम्।प्र॒ऽवह॑न्ति।दे॒वीः।उत्।इत्।आ॒भ्यः॒।शुचिः॑।आ।पू॒तः।ए॒मि॒॥  
द्र॒प्सः।च॒स्क॒न्द॒।प्र॒थ॒माम्।अनु॑।द्यून्।इ॒मम्।च॒।योनि॑म्।अनु॑।यः।च॒।पूर्वः॑।स॒मा॒नम्।योनि॑म्।अनु॑।स॒म्ऽचर॑न्तम्।द्र॒प्सम्।जु॒हो॒मि॒।अनु॑।स॒प्त।होत्राः॑॥  
यः।ते॒।द्र॒प्सः।स्कन्द॑ति।यः।ते॒।अं॒शुः।बा॒हुऽच्यु॑तः।धि॒षणा॑याः।उ॒पऽस्था॑त्।अ॒ध्व॒र्योः।वा॒।परि॑।वा॒।यः।प॒वित्रा॑त्।तम्।ते॒।जु॒हो॒मि॒।मन॑सा।वष॑ट्ऽकृतम्॥  
यः।ते॒।द्र॒प्सः।स्क॒न्नः।यः।ते॒।अं॒शुः।अ॒वः।च॒।यः।प॒रः।स्रु॒चा।अ॒यम्।दे॒वः।बृह॒स्पतिः॑।सम्।तम्।सि॒ञ्च॒तु॒।राध॑से॥  
पय॑स्वतीः।ओष॑धयः।पय॑स्वत्।मा॒म॒कम्।वचः॑।अ॒पाम्।पय॑स्वत्।इत्।पयः॑।तेन॑।मा॒।स॒ह।शु॒न्ध॒त॒॥  
