

  
अग्ने॑।हंसि॑।नि।अ॒त्रिण॑म्।दीद्य॑त्।मर्त्ये॑षु।आ।स्वे।क्षये॑।शु॒चि॒ऽव्र॒त॒॥  
उत्।ति॒ष्ठ॒सि॒।सुऽआ॑हुतः।घृ॒तानि॑।प्रति॑।मो॒द॒से॒।यत्।त्वा॒।स्रुचः॑।स॒म्ऽअस्थि॑रन्॥  
सः।आऽहु॑तः।वि।रो॒च॒ते॒।अ॒ग्निः।ई॒ळेन्यः॑।गि॒रा।स्रु॒चा।प्रती॑कम्।अ॒ज्य॒ते॒॥  
घृ॒तेन॑।अ॒ग्निः।सम्।अ॒ज्य॒ते॒।मधु॑ऽप्रतीकः।आऽहु॑तः।रोच॑मानः।वि॒भाऽव॑सुः॥  
जर॑माणः।सम्।इ॒ध्य॒से॒।दे॒वेभ्यः॑।ह॒व्य॒ऽवा॒ह॒न॒।तम्।त्वा॒।ह॒व॒न्त॒।मर्त्याः॑॥  
तम्।म॒र्ताः॒।अम॑र्त्यम्।घृ॒तेन॑।अ॒ग्निम्।स॒प॒र्य॒त॒।अदा॑भ्यम्।गृ॒हऽप॑तिम्॥  
अदा॑भ्येन।शो॒चिषा॑।अग्ने॑।रक्षः॑।त्वम्।द॒ह॒।गो॒पाः।ऋ॒तस्य॑।दी॒दि॒हि॒॥  
सः।त्वम्।अ॒ग्ने॒।प्रती॑केन।प्रति॑।ओ॒ष॒।या॒तु॒ऽधा॒न्यः॑।उ॒रु॒ऽक्षये॑षु।दीद्य॑त्॥  
तम्।त्वा॒।गीः॒ऽभिः।उ॒रु॒ऽक्षयाः॑।ह॒व्य॒ऽवाह॑म्।सम्।ई॒धि॒रे॒।यजि॑ष्ठम्।मानु॑षे।जने॑॥  
