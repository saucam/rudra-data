

  
तत्।इत्।आ॒स॒।भुव॑नेषु।ज्येष्ठ॑म्।यतः॑।ज॒ज्ञे।उ॒ग्रः।त्वे॒षऽनृ॑म्णः।स॒द्यः।ज॒ज्ञा॒नः।नि।रि॒णा॒ति॒।शत्रू॑न्।अनु॑।यम्।विश्वे॑।मद॑न्ति।ऊमाः॑॥  
व॒वृ॒धा॒नः।शव॑सा।भूरि॑ऽओजाः।शत्रुः॑।दा॒साय॑।भि॒यस॑म्।द॒धा॒ति॒।अवि॑ऽअनत्।च॒।वि॒ऽअ॒नत्।च॒।सस्नि॑।सम्।ते॒।न॒व॒न्त॒।प्रऽभृ॑ता।मदे॑षु॥  
त्वे इति॑।क्रतु॑म्।अपि॑।वृ॒ञ्ज॒न्ति॒।विश्वे॑।द्विः।यत्।ए॒ते।त्रिः।भव॑न्ति।ऊमाः॑।स्वा॒दोः।स्वादी॑यः।स्वा॒दुना॑।सृ॒ज॒।सम्।अ॒दः।सु।मधु॑।मधु॑ना।अ॒भि।यो॒धीः॒॥  
इति॑।चि॒त्।हि।त्वा॒।धना॑।जय॑न्तम्।मदे॑ऽमदे।अ॒नु॒ऽमद॑न्ति।विप्राः॑।ओजी॑यः।धृ॒ष्णो॒ इति॑।स्थि॒रम्।आ।त॒नु॒ष्व॒।मा।त्वा॒।द॒भ॒न्।या॒तु॒ऽधानाः॑।दुः॒ऽएवाः॑॥  
त्वया॑।व॒यम्।शा॒श॒द्म॒हे॒।रणे॑षु।प्र॒ऽपश्य॑न्तः।यु॒धेन्या॑नि।भूरि॑।चो॒दया॑मि।ते॒।आयु॑धा।वचः॑ऽभिः।सम्।ते॒।शि॒शा॒मि॒।ब्रह्म॑णा।वयां॑सि॥  
स्तु॒षेय्य॑म्।पु॒रु॒ऽवर्प॑सम्।ऋभ्व॑म्।इ॒नऽत॑मम्।आ॒प्त्यम्।आ॒प्त्याना॑म्।आ।द॒र्ष॒ते॒।शव॑सा।स॒प्त।दानू॑न्।प्र।सा॒क्ष॒ते॒।प्र॒ति॒ऽमाना॑नि।भूरि॑॥  
नि।तत्।द॒धि॒षे॒।अव॑रम्।पर॑म्।च॒।यस्मि॑न्।आवि॒थ।अव॑सा।दु॒रो॒णे।आ।मा॒तरा॑।स्था॒प॒य॒से॒।जि॒ग॒त्नू इति॑।अतः॑।इ॒नो॒षि॒।कर्व॑रा।पु॒रूणि॑॥  
इ॒मा।ब्रह्म॑।बृ॒हत्ऽदि॑वः।वि॒व॒क्ति॒।इन्द्रा॑य।शू॒षम्।अ॒ग्रि॒यः।स्वः॒ऽसाः।म॒हः।गो॒त्रस्य॑।क्ष॒य॒ति॒।स्व॒ऽराजः॑।दुरः॑।च॒।विश्वाः॑।अ॒वृ॒णो॒त्।अप॑।स्वाः॥  
ए॒व।म॒हान्।बृ॒हत्ऽदि॑वः।अथ॑र्वा।अवो॑चत्।स्वाम्।त॒न्व॑म्।इन्द्र॑म्।ए॒व।स्वसा॑रः।मा॒त॒रिभ्व॑रीः।अ॒रि॒प्राः।हि॒न्वन्ति॑।च॒।शव॑सा।व॒र्धय॑न्ति च॥  
