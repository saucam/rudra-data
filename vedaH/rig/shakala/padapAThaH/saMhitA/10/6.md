

  
अ॒यम्।सः।यस्य॑।शर्म॑न्।अवः॑ऽभिः।अ॒ग्नेः।एध॑ते।ज॒रि॒ता।अ॒भिष्टौ॑।ज्येष्ठे॑भिः।यः।भा॒नुऽभिः॑।ऋ॒षू॒णाम्।प॒रि॒ऽएति॑।परि॑ऽवीतः।वि॒भाऽवा॑॥  
यः।भा॒नुऽभिः॑।वि॒भाऽवा॑।वि॒ऽभाति॑।अ॒ग्निः।दे॒वेभिः॑।ऋ॒तऽवा॑।अज॑स्रः।आ।यः।वि॒वाय॑।स॒ख्या।सखि॑ऽभ्यः।प॒रि॒ऽह्वृतः॑।अत्यः॑।न।सप्तिः॑॥  
ईशे॑।यः।विश्व॑स्याः।दे॒वऽवी॑तेः।ईशे॑।वि॒श्वऽआ॑युः।उ॒षसः॑।विऽउ॑ष्टौ।आ।यस्मि॑न्।म॒ना।ह॒वींषि॑।अ॒ग्नौ।अरि॑ष्टऽरथः।स्क॒भ्नाति॑।शू॒षैः॥  
शू॒षेभिः॑।वृ॒धः।जु॒षा॒णः।अ॒र्कैः।दे॒वान्।अच्छ॑।र॒घु॒ऽपत्वा॑।ज॒गा॒ति॒।म॒न्द्रः।होता॑।सः।जु॒ह्वा॑।यजि॑ष्ठः।सम्ऽमि॑श्लः।अ॒ग्निः।आ।जि॒घ॒र्ति॒।दे॒वान्॥  
तम्।उ॒स्राम्।इन्द्र॑म्।न।रेज॑मानम्।अ॒ग्निम्।गीः॒ऽभिः।नमः॑ऽभिः।आ।कृ॒णु॒ध्व॒म्।आ।यम्।विप्रा॑सः।म॒तिऽभिः॑।गृ॒णन्ति॑।जा॒तऽवे॑दसम्।जु॒ह्व॑म्।स॒हाना॑म्॥  
सम्।यस्मि॑न्।विश्वा॑।वसू॑नि।ज॒ग्मुः।वाजे॑।न।अश्वाः॑।सप्ति॑ऽवन्तः।एवैः॑।अ॒स्मे इति॑।ऊ॒तीः।इन्द्र॑वातऽतमाः।अ॒र्वा॒ची॒नाः।अ॒ग्ने॒।आ।कृ॒णु॒ष्व॒॥  
अध॑।हि।अ॒ग्ने॒।म॒ह्ना।नि॒ऽसद्य॑।स॒द्यः।ज॒ज्ञा॒नः।हव्यः॑।ब॒भूथ॑।तम्।ते॒।दे॒वासः॑।अनु॑।केत॑म्।आ॒य॒न्।अध॑।अ॒व॒र्ध॒न्त॒।प्र॒थ॒मासः॑।ऊमाः॑॥  
