

  
वसु॑म्।न।चि॒त्रऽम॑हसम्।गृ॒णी॒षे॒।वा॒मम्।शेव॑म्।अति॑थिम्।अ॒द्वि॒षे॒ण्यम्।सः।रा॒स॒ते॒।शु॒रुधः॑।वि॒श्वऽधा॑यसः।अ॒ग्निः।होता॑।गृ॒हऽप॑तिः।सु॒ऽवीर्य॑म्॥  
जु॒षा॒णः।अ॒ग्ने॒।प्रति॑।ह॒र्य॒।मे॒।वचः॑।विश्वा॑नि।वि॒द्वान्।व॒युना॑नि।सु॒क्र॒तो॒ इति॑ सुऽक्रतो।घृत॑ऽनिर्निक्।ब्रह्म॑णे।गा॒तुम्।आ।ई॒र॒य॒।तव॑।दे॒वाः।अ॒ज॒न॒य॒न्।अनु॑।व्र॒तम्॥  
स॒प्त।धामा॑नि।प॒रि॒ऽयन्।अम॑र्त्यः।दाश॑त्।दा॒शुषे॑।सु॒ऽकृते॑।म॒म॒ह॒स्व॒।सु॒ऽवीरे॑ण।र॒यिणा॑।अ॒ग्ने॒।सु॒ऽआ॒भुवा॑।यः।ते॒।आन॑ट्।स॒म्ऽइधा॑।तम्।जु॒ष॒स्व॒॥  
य॒ज्ञस्य॑।के॒तुम्।प्र॒थ॒मम्।पु॒रःऽहि॑तम्।ह॒विष्म॑न्तः।ई॒ळ॒ते॒।स॒प्त।वा॒जिन॑म्।शृ॒ण्वन्त॑म्।अ॒ग्निम्।घृ॒तऽपृ॑ष्ठम्।उ॒क्षण॑म्।पृ॒णन्त॑म्।दे॒वम्।पृ॒ण॒ते।सु॒ऽवीर्य॑म्॥  
त्वम्।दू॒तः।प्र॒थ॒मः।वरे॑ण्यः।सः।हू॒यमा॑नः।अ॒मृता॑य।म॒त्स्व॒।त्वाम्।म॒र्ज॒य॒न्।म॒रुतः॑।दा॒शुषः॑।गृ॒हे।त्वाम्।स्तोमे॑भिः।भृग॑वः।वि।रि॒रु॒चुः॒॥  
इष॑म्।दु॒हन्।सु॒ऽदुघा॑म्।वि॒श्वऽधा॑यसम्।य॒ज्ञ॒ऽप्रिये॑।यज॑मानाय।सु॒क्र॒तो॒ इति॑ सुऽक्रतो।अग्रे॑।घृ॒तऽस्नुः॑।त्रिः।ऋ॒तानि॑।दीद्य॑त्।व॒र्तिः।य॒ज्ञम्।प॒रि॒ऽयन्।सु॒क्र॒तु॒ऽय॒से॒॥  
त्वाम्।इत्।अ॒स्याः।उ॒षसः॑।विऽउ॑ष्टिषु।दू॒तम्।कृ॒ण्वा॒नाः।अ॒य॒ज॒न्त॒।मानु॑षाः।त्वाम्।दे॒वाः।म॒ह॒याय्या॑य।व॒वृ॒धुः॒।आज्य॑म्।अ॒ग्ने॒।नि॒ऽमृ॒जन्तः॑।अ॒ध्व॒रे॥  
नि।त्वा॒।वसि॑ष्ठाः।अ॒ह्व॒न्त॒।वा॒जिन॑म्।गृ॒णन्तः॑।अ॒ग्ने॒।वि॒दथे॑षु।वे॒धसः॑।रा॒यः।पोष॑म्।यज॑मानेषु।धा॒र॒य॒।यू॒यम्।पा॒त॒।स्व॒स्तिऽभिः॑।सदा॑।नः॒॥  
