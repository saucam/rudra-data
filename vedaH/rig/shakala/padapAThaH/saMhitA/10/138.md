

  
तव॑।त्ये।इ॒न्द्र॒।स॒ख्येषु॑।वह्न॑यः।ऋ॒तम्।म॒न्वा॒नाः।वि।अ॒द॒र्दि॒रुः॒।व॒लम्।यत्र॑।द॒श॒स्यन्।उ॒षसः॑।रि॒णन्।आ॒पः।कुत्सा॑य।मन्म॑न्।अ॒ह्यः॑।च॒।दं॒सयः॑॥  
अव॑।अ॒सृ॒जः॒।प्र॒ऽस्वः॑।श्व॒ञ्चयः॑।गि॒रीन्।उत्।आ॒जः॒।उ॒स्राः।अपि॑बः।मधु॑।प्रि॒यम्।अव॑र्धयः।व॒निनः॑।अ॒स्य॒।दंस॑सा।शु॒शोच॑।सूर्यः॑।ऋ॒तऽजा॑तया॑।गि॒रा॥  
वि।सूर्यः॑।मध्ये॑।अ॒मु॒च॒त्।रथ॑म्।दि॒वः।वि॒दत्।दा॒साय॑।प्र॒ति॒ऽमान॑म्।आर्यः॑।दृ॒ळ्हानि॑।पिप्रोः॑।असु॑रस्य।मा॒यिनः॑।इन्द्रः॑।वि।आ॒स्य॒त्।च॒कृ॒ऽवान्।ऋ॒जिश्व॑ना॥  
अना॑धृष्टानि।धृ॒षि॒तः।वि।आ॒स्य॒त्।नि॒ऽधीन्।अदे॑वान्।अ॒मृ॒ण॒त्।अ॒यास्यः॑।मा॒साऽइ॑व।सूर्यः॑।वसु॑।पुर्य॑म्।आ।द॒दे॒।गृ॒णा॒नः।शत्रू॑न्।अ॒शृ॒णा॒त्।वि॒ऽरुक्म॑ता॥  
अयु॑द्धऽसेनः।वि॒ऽभ्वा॑।वि॒ऽभि॒न्द॒ता।दाश॑त्।वृ॒त्र॒ऽहा।तुज्या॑नि।ते॒ज॒ते॒।इन्द्र॑स्य।वज्रा॑त्।अ॒बि॒भे॒त्।अ॒भि॒ऽश्नथः॑।प्र।अ॒क्रा॒म॒त्।शु॒न्ध्यूः।अज॑हात्।उ॒षाः।अनः॑॥  
ए॒ता।त्या।ते॒।श्रुत्या॑नि।केव॑ला।यत्।एकः॑।एक॑म्।अकृ॑णोः।अ॒य॒ज्ञम्।मा॒साम्।वि॒ऽधान॑म्।अ॒द॒धाः॒।अधि॑।द्यवि॑।त्वया॑।विऽभि॑न्नम्।भ॒र॒ति॒।प्र॒ऽघि॑म्।पि॒ता॥  
