

  
अग्ने॑।बृ॒हन्।उ॒षसा॑म्।ऊ॒र्ध्वः।अ॒स्था॒त्।निः॒ऽज॒ग॒न्वान्।तम॑सः।ज्योति॑षा।आ।अ॒गा॒त्।अ॒ग्निः।भा॒नुना॑।रुश॑ता।सु॒ऽअङ्गः॑।आ।जा॒तः।विश्वा॑।सद्मा॑नि।अ॒प्राः॒॥  
सः।जा॒तः।गर्भः॑।अ॒सि॒।रोद॑स्योः।अग्ने॑।चारुः॑।विऽभृ॑तः।ओष॑धीषु।चि॒त्रः।शिशुः॑।परि॑।तमां॑सि।अ॒क्तून्।प्र।मा॒तृऽभ्यः॑।अधि॑।कनि॑क्रदत्।गाः॒॥  
विष्णुः॑।इ॒त्था।प॒र॒मम्।अ॒स्य॒।वि॒द्वान्।जा॒तः।बृ॒हन्।अ॒भि।पा॒ति॒।तृ॒तीय॑म्।आ॒सा।यत्।अ॒स्य॒।पयः॑।अक्र॑त।स्वम्।सऽचे॑तसः।अ॒भि।अ॒र्च॒न्ति॒।अत्र॑॥  
अतः॑।ऊँ॒ इति॑।त्वा॒।पि॒तु॒ऽभृतः॑।जनि॑त्रीः।अ॒न्न॒ऽवृध॑म्।प्रति॑।च॒र॒न्ति॒।अन्नैः॑।ताः।ई॒म्।प्रति॑।ए॒षि॒।पुनः॑।अ॒न्यऽरू॑पाः।असि॑।त्वम्।वि॒क्षु।मानु॑षीषु।होता॑॥  
होता॑रम्।चि॒त्रऽर॑थम्।अ॒ध्व॒रस्य॑।य॒ज्ञस्य॑ऽयज्ञस्य।के॒तुम्।रुश॑न्तम्।प्रति॑ऽअर्धिम्।दे॒वस्य॑ऽदेवस्य।म॒ह्ना।श्रि॒या।त्वम्।अ॒ग्निम्।अति॑थिम्।जना॑नाम्॥  
सः।तु।वस्त्रा॑णि।अध॑।पेश॑नानि।वसा॑नः।अ॒ग्निः।नाभा॑।पृ॒थि॒व्याः।अ॒रु॒षः।जा॒तः।प॒दे।इळा॑याः।पु॒रःऽहि॑तः।रा॒ज॒न्।य॒क्षि॒।इ॒ह।दे॒वान्॥  
आ।हि।द्यावा॑पृथि॒वी इति॑।अ॒ग्ने॒।उ॒भे इति॑।सदा॑।पु॒त्रः।न।मा॒तरा॑।त॒तन्थ॑।प्र।या॒हि॒।अच्छ॑।उ॒श॒तः।य॒वि॒ष्ठ॒।अथ॑।आ।व॒ह॒।स॒ह॒स्य॒।इ॒ह।दे॒वान्॥  
