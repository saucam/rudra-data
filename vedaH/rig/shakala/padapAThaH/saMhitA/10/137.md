

  
उ॒त।दे॒वाः॒।अव॑ऽहितम्।देवाः॑।उत्।न॒य॒थ॒।पुन॒रिति॑।उ॒त।आगः॑।च॒क्रुष॑म्।दे॒वः॒।देवाः॑।जी॒वय॑थ।पुन॒रिति॑॥  
द्वौ।इ॒मौ।वातौ॑।वा॒तः॒।आ।सिन्धोः॑।आ।प॒रा॒ऽवतः॑।दक्ष॑म्।ते॒।अ॒न्यः।आ।वा॒तु॒।परा॑।अ॒न्यः।वा॒तु॒।यत्।रपः॑॥  
आ।वा॒त॒।वा॒हि॒।भे॒ष॒जम्।वि।वा॒त॒।वा॒हि॒।यत्।रपः॑।त्वम्।हि।वि॒श्वऽभे॑षजः।दे॒वाना॑म्।दू॒तः।ईय॑से॥  
आ।त्वा॒।अ॒ग॒म॒म्।शन्ता॑तिऽभिः।अथो॒ इति॑।अ॒रि॒ष्टता॑तिऽभिः।दक्ष॑म्।ते॒।भ॒द्रम्।आ।अ॒भा॒र्ष॒म्।परा॑।यक्ष्म॑म्।सु॒वा॒मि॒ ते॥  
त्राय॑न्ताम्।इ॒ह।दे॒वाः।त्राय॑ताम्।म॒रुता॑म्।ग॒णः।त्राय॑न्ताम्।विश्वा॑।भू॒तानि॑।यथा॑।अ॒यम्।अ॒र॒पाः।अस॑त्॥  
आपः॑।इत्।वा॒।ऊँ॒ इति॑।भे॒ष॒जीः।आपः।अ॒मी॒व॒ऽचात॑नीः।आपः॑।सर्व॑स्य।भे॒ष॒जीः।ताः।ते॒।कृ॒ण्व॒न्तु॒।भे॒ष॒जम्॥  
हस्ता॑भ्याम्।दश॑ऽशाखाभ्याम्।जि॒ह्वा।वा॒चः।पु॒रः॒ऽग॒वी।अ॒ना॒म॒यि॒त्नुऽभ्या॑म्।त्वा॒।ताभ्या॑म्।त्वा॒।उप॑।स्पृ॒शा॒म॒सि॒॥  
