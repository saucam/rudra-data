

  
यः।य॒ज्ञः।वि॒श्वतः॑।तन्तु॑ऽभिः।त॒तः।एक॑ऽशतम्।दे॒व॒ऽक॒र्मेभिः॑।आऽय॑तः।इ॒मे।व॒य॒न्ति॒।पि॒तरः॑।ये।आ॒ऽय॒युः।प्र।व॒य॒।अप॑।व॒य॒।इति॑।आ॒स॒ते॒।त॒ते॥  
पुमा॑न्।ए॒न॒म्।त॒नु॒ते॒।उत्।कृ॒ण॒त्ति॒।पुमा॑न्।वि।त॒त्ने॒।अधि॑।नाके॑।अ॒स्मिन्।इ॒मे।म॒यूखाः॑।उप॑।से॒दुः॒।ऊँ॒ इति॑।सदः॑।सामा॑नि।च॒क्रुः॒।तस॑राणि।ओत॑वे॥  
का।आ॒सी॒त्।प्र॒ऽमा।प्र॒ति॒ऽमा।किम्।नि॒ऽदान॑म्।आज्य॑म्।किम्।आ॒सी॒त्।प॒रि॒ऽधिः।कः।आ॒सी॒त्।छन्दः॑।किम्।आ॒सी॒त्।प्रउ॑गम्।किम्।उ॒क्थम्।यत्।दे॒वाः।दे॒वम्।अय॑जन्त।विश्वे॑॥  
अ॒ग्नेः।गा॒य॒त्री।अ॒भ॒व॒त्।स॒ऽयुग्वा॑।उ॒ष्णिह॑या।स॒वि॒ता।सम्।ब॒भू॒व॒।अ॒नु॒ऽस्तुभा॑।सोमः॑।उ॒क्थैः।मह॑स्वान्।बृह॒स्पतेः॑।बृ॒ह॒ती।वाच॑म्।आ॒व॒त्॥  
वि॒राट्।मि॒त्रावरु॑णयोः।अ॒भि॒ऽश्रीः।इन्द्र॑स्य।त्रि॒ऽस्तुप्।इ॒ह।भा॒गः।अह्नः॑।विश्वा॑न्।दे॒वान्।जग॒ती।आ।वि॒वे॒श॒।तेन॑।चा॒कॢ॒प्रे॒।ऋष॑यः।म॒नु॒ष्याः॑॥  
चा॒कॢ॒प्रे।तेन॑।ऋष॑यः।म॒नु॒ष्याः॑।य॒ज्ञे।जा॒ते।पि॒तरः॑।नः॒।पु॒रा॒णे।पश्य॑न्।म॒न्ये॒।मन॑सा।चक्ष॑सा।तान्।ये।इ॒मम्।य॒ज्ञम्।अय॑जन्त।पूर्वे॑॥  
स॒हऽस्तो॑माः।स॒हऽछ॑न्दसः।आ॒ऽवृतः॑।स॒हऽप्र॑माः।ऋष॑यः।स॒प्त।दैव्याः॑।पूर्वे॑षाम्।पन्था॑म्।अ॒नु॒ऽदृश्य॑।धीराः॑।अ॒नु॒ऽआले॑भिरे।र॒थ्यः॑।न।र॒श्मीन्॥  
