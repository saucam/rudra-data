

  
प्रा॒वे॒पाः।मा॒।बृ॒ह॒तः।मा॒द॒य॒न्ति॒।प्र॒वा॒ते॒ऽजाः।इरि॑णे।वर्वृ॑तानाः।सोम॑स्यऽइव।मौ॒ज॒ऽव॒तस्य॑।भ॒क्षः।वि॒ऽभीद॑कः।जागृ॑विः।मह्य॑म्।अ॒च्छा॒न्॥  
न।मा॒।मि॒मे॒थ॒।न।जि॒ही॒ळे॒ ए॒षा।शि॒वा।सखि॑ऽभ्यः।उ॒त।मह्य॑म्।आ॒सी॒त्।अ॒क्षस्य॑।अ॒हम्।ए॒क॒ऽप॒रस्य॑।हे॒तोः।अनु॑ऽव्रताम्।अप॑।जा॒याम्।अ॒रो॒ध॒म्॥  
द्वेष्टि॑।श्व॒श्रूः।अप॑।जा॒या।रु॒ण॒द्धि॒।न।ना॒थि॒तः।वि॒न्द॒ते॒।म॒र्डि॒तार॑म्।अश्व॑स्यऽइव।जर॑तः।वस्न्य॑स्य।न।अ॒हम्।वि॒न्दा॒मि॒।कि॒त॒वस्य॑।भोग॑म्॥  
अ॒न्ये।जा॒याम्।परि॑।मृ॒श॒न्ति॒।अ॒स्य॒।यस्य॑।अगृ॑धत्।वेद॑ने।वा॒जी।अ॒क्षः।पि॒ता।मा॒ता।भ्रात॑रः।ए॒न॒म्।आ॒हुः॒।न।जा॒नी॒मः॒।नय॑त।ब॒द्धम्।ए॒तम्॥  
यत्।आ॒ऽदी॒ध्ये॒।न।द॒वि॒षा॒णि॒।ए॒भिः॒।प॒रा॒यत्ऽभ्यः॑।अव॑।हीये॑।सखि॑ऽभ्यः।निऽउ॑प्ताः।च॒।ब॒भ्रवः॑।वाच॑म्।अक्र॑त।एमि॑।इत्।ए॒षा॒म्।निः॒ऽकृ॒तम्।जा॒रिणी॑ऽइव॥  
स॒भाम्।ए॒ति॒।कि॒त॒वः।पृ॒च्छमा॑नः।जे॒ष्यामि॑।इति॑।त॒न्वा॑।शूशु॑जानः।अ॒क्षासः॑।अ॒स्य॒।वि।ति॒र॒न्ति॒।काम॑म्।प्र॒ति॒ऽदीव्ने॑।दध॑तः।आ।कृ॒तानि॑॥  
अ॒क्षासः॑।इत्।अ॒ङ्कु॒शिनः॑।नि॒ऽतो॒दिनः॑।नि॒ऽकृत्वा॑नः।तप॑नाः।ता॒प॒यि॒ष्णवः॑।कु॒मा॒रऽदे॑ष्णाः।जय॑तः।पु॒नः॒ऽहनः॑।मध्वा॑।सम्ऽपृ॑क्ताः।कि॒त॒वस्य॑।ब॒र्हणा॑॥  
त्रि॒ऽप॒ञ्चा॒शः।क्री॒ळ॒ति॒।व्रातः॑।ए॒षा॒म्।दे॒वःऽइ॑व।स॒वि॒ता।स॒त्यऽध॑र्मा।उ॒ग्रस्य॑।चि॒त्।म॒न्यवे॑।न।न॒म॒न्ते॒।राजा॑।चि॒त्।ए॒भ्यः॒।नमः॑।इत्।कृ॒णो॒मि॒॥  
नी॒चाः।व॒र्त॒न्ते॒।उ॒परि॑।स्फु॒र॒न्ति॒।अ॒ह॒स्तासः॑।हस्त॑ऽवन्तम्।स॒ह॒न्ते॒।दि॒व्याः।अङ्गा॑राः।इरि॑णे।निऽउ॑प्ताः।शी॒ताः।सन्तः॑।हृद॑यम्।निः।द॒ह॒न्ति॒॥  
जा॒या।त॒प्य॒ते॒।कित॒वस्य॑।ही॒ना।मा॒ता।पु॒त्रस्य॑।चर॑तः।क्व॑।स्वि॒त्।ऋ॒ण॒ऽवा।बि॒भ्य॒त्।धन॑म्।इ॒च्छमा॑नः।अ॒न्येषा॑म्।अस्त॑म्।उप॑।नक्त॑म्।ए॒ति॒॥  
स्त्रिय॑म्।दृ॒ष्ट्वाय॑।कि॒त॒वम्।त॒ता॒प॒।अ॒न्येषा॑म्।जा॒याम्।सुऽकृ॑तम्।च॒।योनि॑म्।पू॒र्वा॒ह्णे।अश्वा॑न्।यु॒यु॒जे।हि।ब॒भ्रून्।सः।अ॒ग्नेः।अन्ते॑।वृ॒ष॒लः।प॒पा॒द॒॥  
यः।वः॒।से॒ना॒ऽनीः।म॒ह॒तः।ग॒णस्य॑।राजा॑।व्रात॑स्य।प्र॒थ॒मः।ब॒भूव॑।तस्मै॑।कृ॒णो॒मि॒।न।धना॑।रु॒ण॒ध्मि॒।दश॑।अ॒हम्।प्राचीः॑।तत्।ऋ॒तम्।व॒दा॒मि॒॥  
अ॒क्षैः।मा।दी॒व्य॒ह्।कृ॒षिम्।इत्।कृ॒ष॒स्व॒।वि॒त्ते।र॒म॒स्व॒।ब॒हु।मन्य॑मानः।तत्त्र॑।गावः॑।कि॒त॒व॒।तत्र॑।जा॒या।तत्।मे॒।वि।च॒ष्टे॒।स॒वि॒ता।अ॒यम्।अ॒र्यः॥  
मि॒त्रम्।कृ॒णु॒ध्व॒म्।खलु॑।मृ॒ळत॑।नः॒।मा।नः॒।घो॒रेण॑।च॒र॒त॒।अ॒भि।धृ॒ष्णु।नि।वः॒।नु।म॒न्युः।वि॒श॒ता॒म्।अरा॑तिः।अ॒न्यः।ब॒भ्रू॒णाम्।प्रऽसि॑तौ।नु।अ॒स्तु॒॥  
