

  
यः।ते॒।म॒न्यो॒ इति॑।अवि॑धत्।व॒ज्र॒।सा॒य॒क॒।सहः॑।ओजः॑।पु॒ष्य॒ति॒।विश्व॑म्।आ॒नु॒षक्।सा॒ह्याम॑।दास॑म्।आर्य॑म्।त्वया॑।यु॒जा।सहः॑ऽकृतेन।सह॑सा।सह॑स्वता॥  
म॒न्युः।इन्द्रः॑।म॒न्युः।ए॒व।आ॒स॒।दे॒वः।म॒न्युः।होता॑।वरु॑णः।जा॒तऽवे॑दाः।म॒न्युम्।विशः॑।ई॒ळ॒ते॒।मानु॑षीः।याः।पा॒हि।नः॒।म॒न्यो॒ इति॑।तप॑सा।स॒ऽजोषाः॑॥  
अ॒भि।इ॒हि॒।म॒न्यो॒ इति॑।त॒वसः॑।तवी॑यान्।तप॑सा।यु॒जा।वि।ज॒हि॒।शत्रू॑न्।अ॒मि॒त्र॒ऽहा।वृ॒त्र॒ऽहा।द॒स्यु॒ऽहा।च॒।विश्वा॑।वसू॑नि।आ।भ॒र॒।त्वम्।नः॒॥  
त्वम्।हि।म॒न्यो॒ इति॑।अ॒भिभू॑तिऽओजाः।स्व॒य॒म्ऽभूः।भामः॑।अ॒भि॒मा॒ति॒ऽस॒हः।वि॒श्वऽच॑र्षणिः।सहु॑रिः।सहा॑वान्।अ॒स्मासु॑।ओजः॑।पृत॑नासु।धे॒हि॒॥  
अ॒भा॒गः।सन्।अप॑।परा॑ऽइतः।अ॒स्मि॒।तव॑।क्रत्वा॑।त॒वि॒षस्य॑।प्र॒चे॒त॒ इति॑ प्रऽचेतः।तम्।त्वा॒।म॒न्यो॒ इति॑।अ॒क्र॒तुः।जि॒ही॒ळ॒।अ॒हम्।स्वा।त॒नूः।ब॒ल॒ऽदेया॑य।मा॒।आ।इ॒हि॒॥  
अ॒यम्।ते॒।अ॒स्मि॒।उप॑।मा॒।आ।इ॒हि॒।अ॒र्वाङ्।प्र॒ती॒ची॒नः।स॒हु॒रे॒।वि॒श्व॒ऽधा॒यः॒।मन्यो॒ इति॑।व॒ज्रि॒न्।अ॒भि।माम्।आ।व॒वृ॒त्स्व॒।हना॑व।दस्यू॑न्।उ॒त।बो॒धि॒।आ॒पेः॥  
अ॒भि।प्र।इ॒हि॒।द॒क्षि॒ण॒तः।भ॒व॒।मे॒।अध॑।वृ॒त्राणि॑।ज॒ङ्घ॒ना॒व॒।भूरि॑।जु॒होमि॑।ते॒।ध॒रुण॑म्।मध्वः॑।अग्र॑म्।उ॒भौ।उ॒प॒ऽअं॒शु।प्र॒थ॒मा।पि॒बा॒व॒॥  
