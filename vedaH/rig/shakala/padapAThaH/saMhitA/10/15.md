

  
उत्।ई॒र॒ता॒म्।अव॑रे।उत्।परा॑सः।उत्।म॒ध्य॒माः।पि॒तरः॑।सो॒म्यासः॑।असु॑म्।ये।ई॒युः।अ॒वृ॒काः।ऋ॒त॒ऽज्ञाः।ते।नः॒।अ॒व॒न्तु॒।पि॒तरः॑।हवे॑षु॥  
इ॒दम्।पि॒तृऽभ्यः॑।नमः॑।अ॒स्तु॒।अ॒द्य।ये।पूर्वा॑सः।ये।उप॑रासः।ई॒युः।ये।पार्थि॑वे।रज॑सि।आ।निऽस॑त्ताः।ये।वा॒।नू॒नम्।सु॒ऽवृ॒जना॑सु।वि॒क्षु॥  
आ।अ॒हम्।पि॒तॄन्।सु॒ऽवि॒दत्रा॑न्।अ॒वि॒त्सि॒।नपा॑तम्।च॒।वि॒ऽक्रम॑णम्।च॒।विष्णोः॑।ब॒र्हि॒ऽसदः॑।ये।स्व॒धया॑।सु॒तस्य॑।भज॑न्त।पि॒त्वः।ते।इ॒ह।आऽग॑मिष्ठाः॥  
बर्हि॑ऽसदः।पि॒त॒रः॒।ऊ॒ती।अ॒र्वाक्।इ॒मा।वः॒।ह॒व्या।च॒कृ॒म॒।जु॒षध्व॑म्।ते।आ।ग॒त॒।अव॑सा।शम्ऽत॑मेन।अथ॑।नः॒।शम्।योः।अ॒र॒पः।द॒धा॒त॒॥  
उप॑ऽहूताः।पि॒तरः॑।सो॒म्यासः॑।ब॒र्हि॒ष्ये॑षु।नि॒ऽधिषु॑।प्रि॒येषु॑।ते।आ।ग॒म॒न्तु॒।ते।इ॒ह।श्रि॒व॒न्तु॒।अधि॑।ब्रु॒व॒न्तु॒।ते।अ॒व॒न्तु॒।अ॒स्मान्॥  
आ॒ऽअच्य॑।जानु॑।द॒क्षि॒ण॒तः।नि॒ऽसद्य॑।इ॒मम्।य॒ज्ञम्।अ॒भि।गृ॒णी॒त॒।विश्वे॑।मा।हिं॒सि॒ष्ट॒।पि॒त॒रः॒।केन॑।चि॒त्।नः॒।यत्।वः॒।आगः॑।पु॒रु॒षता॑।करा॑म॥  
आसी॑नासः।अ॒रु॒णीना॑म्।उ॒पऽस्थे॑।र॒यिम्।ध॒त्त॒।दा॒शुषे॑।मर्त्या॑य।पु॒त्रेभ्यः॑।पि॒त॒रः॒।तस्य॑।वस्वः॑।प्र।य॒च्छ॒त॒।ते।इ॒ह।ऊर्ज॑म्।द॒धा॒त॒॥  
ये।नः॒।पूर्वे॑।पि॒तरः॑।सो॒म्यासः॑।अ॒नु॒ऽऊ॒हि॒रे।सो॒म॒ऽपी॒थम्।वसि॑ष्ठाः।तेभिः॑।य॒मः।स॒म्ऽर॒रा॒णः।ह॒वींषि॑।उ॒शन्।ए॒शत्ऽभिः॑।प्र॒ति॒ऽका॒मम्।अ॒त्तु॒॥  
ये।त॒तृ॒षुः।दे॒व॒त्रा।जेह॑मानाः।हो॒त्रा॒ऽविदः॑।स्तोम॑ऽतष्टासः।अ॒र्कैः।आ।अ॒ग्ने॒।या॒हि॒।सु॒ऽवि॒दत्रे॑भिः।अ॒र्वाङ्।स॒त्यैः।क॒व्यैः।पि॒तृऽभिः॑।घ॒र्म॒सत्ऽभिः॑॥  
ये।स॒त्यासः॑।ह॒विः॒ऽअदः॑।ह॒विः॒ऽपाः।इन्द्रे॑ण।दे॒वैः।स॒ऽरथ॑म्।दधा॑नाः।आ।अ॒ग्ने॒।या॒हि॒।स॒हस्र॑म्।दे॒व॒ऽव॒न्दैः।परैः॑।पूर्वैः॑।पि॒तृऽभिः॑।घ॒र्म॒सत्ऽभिः॑॥  
अग्नि॑ऽस्वात्ताः।पि॒त॒रः॒।आ।इ॒ह।ग॒च्छ॒त॒।सदः॑ऽसदः।स॒द॒त॒।सु॒ऽप्र॒नी॒त॒यः॒।अ॒त्त।ह॒वींषि॑।प्रऽय॑तानि।ब॒र्हिषि॑।अथ॑।र॒यिम्।सर्व॑ऽवीरम्।द॒धा॒त॒न॒॥  
त्वम्।अ॒ग्ने॒।ई॒ळि॒तः।जा॒त॒ऽवे॒दः॒।अवा॑ट्।ह॒व्यानि॑।सु॒र॒भीणि॑।कृ॒त्वी।प्र।अ॒दाः॒।पि॒तृऽभ्यः॑।स्व॒धया॑।ते।अ॒क्ष॒न्।अ॒द्धि।त्वम्।दे॒व॒।प्रऽय॑ता।ह॒वींषि॑॥  
ये।च॒।इ॒ह।पि॒तरः॑।ये।च॒।न।इ॒ह।यान्।च॒।वि॒द्म।यान्।ऊँ॒ इति॑।च॒।न।प्र॒ऽवि॒द्म।त्वम्।वे॒त्थ॒।यति॑।ते।जा॒त॒ऽवे॒दः॒।स्व॒धाभिः॑।य॒ज्ञम्।सुऽकृ॑तम्।जु॒ष॒स्व॒॥  
ये।अ॒ग्नि॒ऽद॒ग्धाः।ये।अन॑ग्निऽदग्धाः।मध्ये॑।दि॒वः।स्व॒धया॑।मा॒दय॑न्ते।तेभिः॑।स्व॒ऽराट्।असु॑ऽनीतिम्।ए॒ताम्।य॒था॒ऽव॒शम्।त॒न्व॑म्।क॒ल्प॒य॒स्व॒॥  
