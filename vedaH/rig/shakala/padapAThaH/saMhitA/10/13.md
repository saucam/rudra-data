

  
यु॒जे।वा॒म्।ब्रह्म॑।पू॒र्व्यम्।नमः॑ऽभिः।वि।श्लोकः॑।ए॒तु॒।प॒थ्या॑ऽइव।सू॒रेः।शृ॒ण्वन्तु॑।विश्वे॑।अ॒मृत॑स्य।पु॒त्राः।आ।ये।धामा॑नि।दि॒व्यानि॑।त॒स्थुः॥  
य॒मे इ॒वेति॑ य॒मेऽइ॑व।यत॑माने॒ इति॑।यत्।ऐत॑म्।प्र।वा॒म्।भ॒र॒न्।मानु॑षाः।दे॒व॒ऽयन्तः॑।आ।सी॒द॒त॒म्।स्वम्।ऊँ॒ इति॑।लो॒कम्।विदा॑ने॒ इति॑।स्वा॒स॒स्थे इति॑ सु॒ऽआ॒स॒स्थे।भ॒व॒त॒म्।इन्द॑वे।नः॒॥  
पञ्च॑।प॒दानि॑।रु॒पः।अनु॑।अ॒रो॒ह॒म्।चतुः॑ऽपदीम्।अनु॑।ए॒मि॒।व्र॒तेन॑।अ॒क्षरे॑ण।प्रति॑।मि॒मे॒।ए॒ताम्।ऋ॒तस्य॑।नाभौ॑।अधि॑।सम्।पु॒ना॒मि॒॥  
दे॒वेभ्यः॑।कम्।अ॒वृ॒णी॒त॒।मृ॒त्युम्।प्र॒ऽजायै॑।कम्।अ॒मृत॑म्।न।अ॒वृ॒णी॒त॒।बृह॒स्पति॑म्।य॒ज्ञम्।अ॒कृ॒ण्व॒त॒।ऋषि॑म्।प्रि॒याम्।य॒मः।त॒न्व॑म्।प्र।अ॒रि॒रे॒ची॒त्॥  
स॒प्त।क्ष॒र॒न्ति॒।शिश॑वे।म॒रुत्व॑ते।पि॒त्रे।पु॒त्रासः॑।अपि॑।अ॒वी॒व॒त॒न्।ऋ॒तम्।उ॒भे इति॑।इत्।अ॒स्य॒।उ॒भय॑स्य।रा॒ज॒तः॒।उ॒भे इति॑।य॒ते॒ते॒ इति॑।उ॒भय॑स्य।पु॒ष्य॒तः॒॥  
