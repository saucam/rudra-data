

  
अ॒स्मिन्।नः॒।इ॒न्द्र॒।पृ॒त्सु॒तौ।यश॑स्वति।शिमी॑ऽवति।क्रन्द॑सि।प्र।अ॒व॒।सा॒तये॑।यत्र॑।गोऽसा॑ता।धृ॒षि॒तेषु॑।खा॒दिषु॑।विष्व॑क्।पत॑न्ति।दि॒द्यवः॑।नृ॒ऽसह्ये॑॥  
सः।नः॒।क्षु॒ऽमन्त॑म्।सद॑ने।वि।ऊ॒र्णु॒हि॒।गोऽअ॑र्णसम्।र॒यिम्।इ॒न्द्र॒।श्र॒वाय्य॑म्।स्याम॑।ते॒।जय॑तः।श॒क्र॒।मे॒दिनः॑।यथा॑।व॒यम्।उ॒श्मसि॑।तत्।व॒सो॒ इति॑।कृ॒धि॒॥  
यः।नः॒।दासः॑।आर्यः॑।वा॒।पु॒रु॒ऽस्तु॒त।अदे॑वः।इ॒न्द्र॒।यु॒धये॑।चिके॑तति।अ॒स्माभिः॑।ते॒।सु॒ऽसहाः॑।स॒न्तु॒।शत्र॑वः।त्वया॑।व॒यम्।तान्।व॒नु॒या॒म॒।स॒म्ऽग॒मे॥  
यः।द॒भ्रेभिः।हव्यः॑।यः।च॒।भूरि॑ऽभिः।यः।अ॒भीके॑।व॒रि॒वः॒ऽवित्।नृ॒ऽसह्ये॑।तम्।वि॒ऽखा॒दे।सस्नि॑म्।अ॒द्य।श्रु॒तम्।नर॑म्।अ॒र्वाञ्च॑म्।इन्द्र॑म्।अव॑से।क॒रा॒म॒हे॒॥  
स्व॒ऽवृज॑म्।हि।त्वाम्।अ॒हम्।इ॒न्द्र॒।शु॒श्रव॑।अ॒न॒नु॒ऽदम्।वृ॒ष॒भ॒।र॒ध्र॒ऽचोद॑नम्।प्र।मु॒ञ्च॒स्व॒।परि॑।कुत्सा॑त्।इ॒ह।आ।ग॒हि॒।किम्।ऊँ॒ इति॑।त्वाऽवा॑न्।मु॒ष्कयोः॑।ब॒द्धः।आ॒स॒ते॒॥  
