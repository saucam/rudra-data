

  
स्व॒स्ति।नः॒।दि॒वः।अ॒ग्ने॒।पृ॒थि॒व्याः।वि॒श्वऽआ॑युः।धे॒हि॒।य॒जथा॑य।दे॒व॒।सचे॑महि।तव॑।द॒स्म॒।प्र॒ऽके॒तैः।उ॒रु॒ष्य।नः॒।उ॒रुऽभिः॑।दे॒व॒।शंसैः॑॥  
इ॒माः।अ॒ग्ने॒।म॒तयः॑।तुभ्य॑म्।जा॒ताः।गोभिः॑।अश्वैः॑।अ॒भि।गृ॒ण॒न्ति॒।राधः॑।य॒दा।ते॒।मर्तः॑।अनु॑।भोग॑म्।आन॑ट्।वसो॒ इति॑।दधा॑नः।म॒तिऽभिः॑।सु॒ऽजा॒त॒॥  
अ॒ग्निम्।म॒न्ये॒।पि॒तर॑म्।अ॒ग्निम्।आ॒पिम्।अ॒ग्निम्।भ्रात॑रम्।सद॑म्।इत्।सखा॑यम्।अ॒ग्नेः।अनी॑कम्।बृ॒ह॒तः।स॒प॒र्य॒न्।दि॒वि।शु॒क्रम्।य॒ज॒तम्।सूर्य॑स्य॥  
सि॒ध्राः।अ॒ग्ने॒।धियः॑।अ॒स्मे इति॑।सनु॑त्रीः।यम्।त्राय॑से।दमे॑।आ।नित्य॑ऽहोता।ऋ॒तऽवा॑।सः।रो॒हित्ऽअ॑श्वः।पु॒रु॒ऽक्षुः।द्युऽभिः॑।अ॒स्मै॒।अह॑ऽभिः।वा॒मम्।अ॒स्तु॒॥  
द्युऽभिः॑।हि॒तम्।मि॒त्रम्ऽइ॑व।प्र॒ऽयोग॑म्।प्र॒त्नम्।ऋ॒त्विज॑म्।अ॒ध्व॒रस्य॑।जा॒रम्।बा॒हुऽभ्या॑म्।अ॒ग्निम्।आ॒यवः॑।अ॒ज॒न॒न्त॒।वि॒क्षु।होता॑रम्।नि।अ॒सा॒द॒य॒न्त॒॥  
स्व॒यम्।य॒ज॒स्व॒।दि॒वि।दे॒व॒।दे॒वान्।किम्।ते॒।पाकः॑।कृ॒ण॒व॒त्।अप्र॑ऽचेताः।यथा॑।अय॑जः।ऋ॒तुऽभिः॑।दे॒व॒।दे॒वान्।ए॒व।य॒ज॒स्व॒।त॒न्व॑म्।सु॒ऽजा॒त॒॥  
भव॑।नः॒।अ॒ग्ने॒।अ॒वि॒ता।उ॒त।गो॒पाः।भव॑।व॒यः॒ऽकृत्।उ॒त।नः॒।व॒यः॒ऽधाः।रास्व॑।च॒।नः॒।सु॒ऽम॒हः।ह॒व्यऽदा॑तिम्।त्रास्व॑।उ॒त।नः॒।त॒न्वः॑।अप्र॑ऽयुच्छन्॥  
