

  
इन्द्र॑।पिब॑।प्र॒ति॒ऽका॒मम्।सु॒तस्य॑।प्रा॒तः॒ऽसा॒वः।तव॑।हि।पू॒र्वऽपी॑तिः।हर्ष॑स्व।हन्त॑वे।शू॒र॒।शत्रू॑न्।उ॒क्थेभिः॑।ते॒।वी॒र्या॑।प्र।ब्र॒वा॒म॒॥  
यः।ते॒।रथः॑।मन॑सः।जवी॑यान्।आ॒।इ॒न्द्र॒।तेन॑।सो॒म॒ऽपेया॑य।या॒हि॒।तूय॑म्।आ।ते॒।हर॑यः।प्र।द्र॒व॒न्तु॒।येभिः॑।यासि॑।वृष॑ऽभिः।मन्द॑मानः॥  
हरि॑त्वता।वर्च॑सा।सूर्य॑स्य।श्रेष्ठैः॑।रू॒पैः।त॒न्व॑म्।स्प॒र्श॒य॒स्व॒।अ॒स्माभिः॑।इ॒न्द्र॒।सखि॑ऽभिः।हु॒वा॒नः।स॒ध्री॒ची॒नः।मा॒द॒य॒स्व॒।नि॒ऽसद्य॑॥  
यस्य॑।त्यत्।ते॒।म॒हि॒मान॑म्।मदे॑षु।इ॒मे इति॑।म॒ही इति॑।रोद॑सी॒ इति॑।न।अवि॑विक्ताम्।तत्।ओकः॑।आ।हरि॑ऽभिः।इ॒न्द्र॒।यु॒क्तैः।प्रि॒येभिः॑।या॒हि॒।प्रि॒यम्।अन्न॑म्।अच्छ॑॥  
यस्य॑।शश्व॑त्।प॒पि॒ऽवान्।इ॒न्द्र॒।शत्रू॑न्।अ॒न॒नु॒ऽकृ॒त्या।रण्या॑।च॒कर्थ॑।सः।ते॒।पुर॑म्ऽधिम्।तवि॑षीम्।इ॒य॒र्ति॒।सः।ते॒।मदा॑य।सु॒तः।इ॒न्द्र॒।सोमः॑॥  
इ॒दम्।ते॒।पात्र॑म्।सन॑ऽवित्तम्।इ॒न्द्र॒।पिब॑।सोम॑म्।ए॒ना।श॒त॒क्र॒तो॒ इति॑ शतऽक्रतो।पू॒र्णः।आ॒ऽहा॒वः।म॒दि॒रस्य॑।मध्वः॑।यम्।विश्वे॑।इत्।अ॒भि॒ऽहर्य॑न्ति।दे॒वाः॥  
वि।हि।त्वाम्।इ॒न्द्र॒।पु॒रु॒धा।जना॑सः।हि॒तऽप्र॑यसः।वृ॒ष॒भ॒।ह्वय॑न्ते।अ॒स्माक॑म्।ते॒।मधु॑मत्ऽतमानि।इ॒मा।भु॒व॒न्।सव॑ना।तेषु॑।ह॒र्य॒॥  
प्र।ते॒।इ॒न्द्र॒।पू॒र्व्याणि॑।प्र।नू॒नम्।वी॒र्या॑।वो॒च॒म्।प्र॒थ॒मा।कृ॒तानि॑।स॒ती॒नऽम॑न्युः।अ॒श्र॒थ॒यः॒।अद्रि॑म्।सु॒ऽवे॒द॒नाम्।अ॒कृ॒णोः॒।ब्रह्म॑णे।गाम्॥  
नि।सु।सी॒द॒।ग॒ण॒ऽप॒ते॒।ग॒णेषु॑।त्वाम्।आ॒हुः॒।विप्र॑ऽतमम्।क॒वी॒नाम्।न।ऋ॒ते।त्वत्।क्रि॒य॒ते॒।किम्।च॒न।आ॒रे।म॒हाम्।अ॒र्कम्।म॒घ॒ऽव॒न्।चि॒त्रम्।अ॒र्च॒॥  
अ॒भि॒ऽख्या।नः॒।म॒घ॒ऽव॒न्।नाध॑मानान्।सखे॑।बो॒धि।व॒सु॒ऽप॒ते॒।सखी॑नाम्।रण॑म्।कृ॒धि॒।र॒ण॒ऽकृ॒त्।स॒त्य॒ऽशु॒ष्म॒।अभ॑क्ते।चि॒त्।आ।भ॒ज॒।रा॒ये।अ॒स्मान्॥  
