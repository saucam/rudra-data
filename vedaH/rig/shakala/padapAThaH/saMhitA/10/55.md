

  
दू॒रे।तत्।नाम॑।गुह्य॑म्।प॒रा॒चैः।यत्।त्वा॒।भी॒ते इति॑।अह्व॑येताम्।व॒यः॒ऽधै।उत्।अ॒स्त॒भ्नाः॒।पृ॒थि॒वीम्।द्याम्।अ॒भीके॑।भ्रातुः॑।पु॒त्रान्।म॒घ॒ऽव॒न्।ति॒त्वि॒षा॒णः॥  
म॒हत्।तत्।नाम॑।गुह्य॑म्।पु॒रु॒ऽस्पृक्।येन॑।भू॒तम्।ज॒नयः॑।येन॑।भव्य॑म्।प्र॒त्नम्।जा॒तम्।ज्योतिः॑।यत्।अ॒स्य॒।प्रि॒यम्।प्रि॒याः।सम्।अ॒वि॒श॒न्त॒।पञ्च॑॥  
आ।रोद॑सी॒ इति॑।अ॒पृ॒णा॒त्।आ।उ॒त।मध्य॑म्।पञ्च॑।दे॒वान्।ऋ॒तु॒ऽशः।स॒प्तऽस॑प्त।चतुः॑ऽत्रिंशता।पु॒रु॒धा।वि।च॒ष्टे॒।सऽरू॑पेण।ज्योति॑षा।विऽव्र॑तेन॥  
यत्।उ॒षः॒।औच्छः॑।प्र॒थ॒मा।वि॒ऽभाना॑म्।अज॑नयः।येन॑।पु॒ष्टस्य॑।पु॒ष्टम्।यत्।ते॒।जा॒मि॒ऽत्वम्।अव॑रम्।पर॑स्याः।म॒हत्।म॒ह॒त्याः।अ॒सु॒र॒ऽत्वम्।एक॑म्॥  
वि॒धुम्।द॒द्रा॒णम्।सम॑ने।ब॒हू॒नाम्।युवा॑नम्।सन्त॑म्।प॒लि॒तः।ज॒गा॒र॒।दे॒वस्य॑।प॒श्य॒।काव्य॑म्।म॒हि॒ऽत्वा।अ॒द्य।म॒मार॑।सः।ह्यः।सम्।आ॒न॒॥  
शाक्म॑ना।शा॒कः।अ॒रु॒णः।सु॒ऽप॒र्णः।आ।यः।म॒हः।शूरः॑।स॒नात्।अनी॑ळः।यत्।चि॒केत॑।स॒त्यम्।इत्।तत्।न।मोघ॑म्।वसु॑।स्पा॒र्हम्।उ॒त।जेता॑।उ॒त।दाता॑॥  
आ।ए॒भिः॒।द॒दे॒।वृ॒ष्ण्या॒।पौंस्या॑नि।येभिः॑।औक्ष॑त्।वृ॒त्र॒ऽहत्या॑य।व॒ज्री।ये।कर्म॑णः।क्रि॒यमा॑णस्य।म॒ह्ना।ऋ॒ते॒ऽक॒र्मम्।उ॒त्ऽअजा॑यन्त।दे॒वाः॥  
यु॒जा।कर्मा॑णि।ज॒नय॑न्।वि॒श्वाऽओ॑जाः।अ॒श॒स्ति॒ऽहा।वि॒श्वऽम॑नाः।तु॒रा॒षाट्।पी॒त्वी।सोम॑स्य।दि॒वः।आ।वृ॒धा॒नः।शूरः॑।निः।यु॒धा।अ॒ध॒म॒त्।दस्यू॑न्॥  
