

  
सम्ऽइ॑द्धः।चि॒त्।सम्।इ॒ध्य॒से॒।दे॒वेभ्यः॑।ह॒व्य॒ऽवा॒ह॒न॒।आ॒दि॒त्यैः।रु॒द्रैः।वसु॑ऽभिः।नः॒।आ।ग॒हि॒।मृ॒ळी॒काय॑।नः॒।आ।ग॒हि॒॥  
इ॒मम्।य॒ज्ञम्।इ॒दम्।वचः॑।जु॒जु॒षा॒णः।उ॒प॒ऽआग॑हि।मर्ता॑सः।त्वा॒।स॒म्ऽइ॒धा॒न॒।ह॒वा॒म॒हे॒।मृ॒ळी॒काय॑।ह॒वा॒म॒हे॒॥  
त्वाम्।ऊँ॒ इति॑।जा॒तऽवे॑दसम्।वि॒श्वऽवा॑रम्।गृ॒णे॒।धि॒या।अग्ने॑।दे॒वान्।आ।व॒ह॒।नः॒।प्रि॒यऽव्र॑तान्।मृ॒ळी॒काय॑।प्रि॒यऽव्र॑तान्॥  
अ॒ग्निः।दे॒वः।दे॒वाना॑म्।अ॒भ॒व॒त्।पु॒रःऽहि॑तः।अ॒ग्निम्।म॒नु॒ष्याः॑।ऋष॑यः।सम्।ई॒धि॒रे॒।अ॒ग्निम्।म॒हः।धन॑ऽसातौ।अ॒हम्।हु॒वे॒।मृ॒ळी॒कम्।धन॑ऽसातये॥  
अ॒ग्निः।अत्रि॑म्।भ॒रत्ऽवा॑जम्।गवि॑ष्ठिरम्।प्र।आ॒व॒त्।नः॒।कण्व॑म्।त्र॒सद॑स्युम्।आ॒ऽह॒वे।अ॒ग्निम्।वसि॑ष्ठः।ह॒व॒ते॒।पु॒रःऽहि॑तः।मृ॒ळी॒काय॑।पु॒रःऽहि॑तः॥  
