

  
नमः॑।मि॒त्रस्य॑।वरु॑णस्य।चक्ष॑से।म॒हः।दे॒वाय॑।तत्।ऋ॒तम्।स॒प॒र्य॒त॒।दू॒रे॒ऽदृशे॑।दे॒वऽजा॑ताय।के॒तवे॑।दि॒वः।पु॒त्राय॑।सूर्या॑य।शं॒स॒त॒॥  
सा।मा॒।स॒त्यऽउ॑क्तिः।परि॑।पा॒तु॒।वि॒श्वतः॑।द्यावा॑।च॒।यत्र॑।त॒तन॑न्।अहा॑नि।च॒।विश्व॑म्।अ॒न्यत्।नि।वि॒श॒ते॒।यत्।एज॑ति।वि॒श्वाहा॑।आपः॑।वि॒श्वाहा॑।उत्।ए॒ति॒।सूर्यः॑॥  
न।ते॒।अदे॑वः।प्र॒ऽदिवः॑।नि।वा॒स॒ते॒।यत्।ए॒त॒शेभिः॑।प॒त॒रैः।र॒थ॒र्यसि॑।प्रा॒चीन॑म्।अ॒न्यत्।अनु॑।व॒र्त॒ते॒।रजः॑।उत्।अ॒न्येन॑।ज्योति॑षा।या॒सि॒।सू॒र्य॒॥  
येन॑।सू॒र्य॒।ज्योति॑षा।बाध॑से।तमः॑।जग॑त्।च॒।विश्व॑म्।उ॒त्ऽइ॒यर्षि॑।भा॒नुना॑।तेन॑।अ॒स्मत्।विश्वा॑म्।अनि॑राम्।अना॑हुतिम्।अप॑।अमी॑वाम्।अप॑।दुः॒ऽस्वप्न्य॑म्।सु॒व॒॥  
विश्व॑स्य।हि।प्रऽइ॑षितः।रक्ष॑सि।व्र॒तम्।अहे॑ळयन्।उ॒त्ऽचर॑सि।स्व॒धाः।अनु॑।यत्।अ॒द्य।त्वा॒।सू॒र्य॒।उ॒प॒ऽब्रवा॑महै।तत्।नः॒।दे॒वाः।अनु॑।मं॒सी॒र॒त॒।क्रतु॑म्॥  
तम्।नः॒।द्यावा॑पृथि॒वी इति॑।तत्।नः॒।आपः॑।इन्द्रः॑।शृ॒ण्व॒न्तु॒।म॒रुतः॑।हव॑म्।वचः॑।मा।शूने॑।भू॒म॒।सूर्य॑स्य।स॒म्ऽदृशि॑।भ॒द्रम्।जीव॑न्तः।ज॒र॒णाम्।अ॒शी॒म॒हि॒॥  
वि॒श्वाहा॑।त्वा॒।सु॒ऽमन॑सः।सु॒ऽचक्ष॑सः।प्र॒जाऽव॑न्तः।अ॒न॒मी॒वाः।अना॑गसः।उ॒त्ऽयन्त॑म्।त्वा॒।मि॒त्र॒ऽम॒हः॒।दि॒वेऽदि॑वे।ज्योक्।जी॒वाः।प्रति॑।प॒श्ये॒म॒।सू॒र्य॒॥  
महि॑।ज्योतिः॑।बिभ्र॑तम्।त्वा॒।वि॒ऽच॒क्ष॒ण॒।भास्व॑न्तम्।चक्षु॑षेऽचक्षुषे।मयः॑।आ॒ऽरोह॑न्तम्।बृ॒ह॒तः।पाज॑सः।परि॑।व॒यम्।जी॒वाः।प्रति॑।प॒श्ये॒म॒।सू॒र्य॒॥  
यस्य॑।ते॒।विश्वा॑।भुव॑नानि।के॒तुना॑।प्र।च॒।ईर॑ते।नि।च॒।वि॒शन्ते॑।अ॒क्तुऽभिः॑।अ॒ना॒गाः॒ऽत्वेन॑।ह॒रि॒ऽके॒श॒।सू॒र्य॒।अह्ना॑ऽअह्ना।नः॒।वस्य॑साऽवस्यसा।उत्।इ॒हि॒॥  
शम्।नः॒।भ॒व॒।चक्ष॑सा।सम्।नः॒।अह्ना॑।शम्।भा॒नुना॑।शम्।हि॒माः।शम्।घृ॒णेन॑।यथा॑।शम्।अध्व॑न्।शम्।अस॑त्।दु॒रो॒णे।तत्।सू॒र्य॒।द्रवि॑णम्।धे॒हि॒।चि॒त्रम्॥  
अ॒स्माक॑म्।दे॒वाः॒।उ॒भया॑य।जन्म॑ने।शर्म॑।य॒च्छ॒त॒।द्वि॒ऽपदे॑।चतुः॑ऽपदे।अ॒दत्।पिब॑त्।ऊ॒र्जय॑मानम्।आशि॑तम्।तत्।अ॒स्मे इति॑।शम्।योः।अ॒र॒पः।द॒धा॒त॒न॒॥  
यत्।वः॒।दे॒वाः॒।च॒कृ॒म।जि॒ह्वया॑।गु॒रु।मन॑सः।वा॒।प्रऽयु॑ती।दे॒व॒ऽहेळ॑नम्।अरा॑वा।यः।नः॒।अ॒भि।दु॒च्छु॒न॒ऽयते॑।तस्मि॑न्।तत्।एनः॑।व॒स॒वः॒।नि।धे॒त॒न॒॥  
