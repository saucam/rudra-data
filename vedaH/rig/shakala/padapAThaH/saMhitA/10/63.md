

  
प॒रा॒ऽवतः॑।ये।दिधि॑षन्ते।आप्य॑म्।मनु॑ऽप्रीतासः।जनि॑म।वि॒वस्व॑तः।य॒यातेः॑।ये।न॒हु॒ष्य॑स्य।ब॒र्हिषि॑।दे॒वाः।आस॑ते।ते।अधि॑।ब्रु॒व॒न्तु॒।नः॒॥  
विश्वा॑।हि।वः॒।न॒म॒स्या॑नि।वन्द्या॑।नामा॑नि।दे॒वाः॒।उ॒त।य॒ज्ञिया॑नि।वः॒।ये।स्थ।जा॒ताः।अदि॑तेः।अ॒त्ऽभ्यः।परि॑।ये।पृ॒थि॒व्याः।ते।मे॒।इ॒ह।श्रु॒त॒।हव॑म्॥  
येभ्यः॑।मा॒ता।मधु॑ऽमत्।पिन्व॑ते।पयः॑।पी॒यूष॑म्।द्यौः।अदि॑तिः।अद्रि॑ऽबर्हाः।उ॒क्थऽशु॑ष्मान्।वृ॒ष॒ऽभ॒रान्।स्वप्न॑सः।तान्।आ॒दि॒त्यान्।अनु॑।म॒द॒।स्व॒स्तये॑॥  
नृ॒ऽचक्ष॑सः।अनि॑ऽमिषन्तः।अ॒र्हणा॑।बृ॒हत्।दे॒वासः॑।अ॒मृ॒त॒ऽत्वम्।आ॒न॒शुः॒।ज्यो॒तिःऽर॑थाः।अहि॑ऽमायाः।अना॑गसः।दि॒वः।व॒र्ष्माण॑म्।व॒स॒ते॒।स्व॒स्तये॑॥  
स॒म्ऽराजः॑।ये।सु॒ऽवृधः॑।य॒ज्ञम्।आ॒ऽय॒युः।अप॑रिऽह्वृताः।द॒धि॒रे।दि॒वि।क्षय॑म्।तान्।आ।वि॒वा॒स॒।नम॑सा।सु॒वृ॒क्तिऽभिः॑।म॒हः।आ॒दि॒त्यान्।अदि॑तिम्।स्व॒स्तये॑॥  
कः।वः॒।स्तोम॑म्।रा॒ध॒ति॒।यम्।जुजो॑षथ।विश्वे॑।दे॒वा॒सः॒।म॒नु॒षः॒।यति॑।स्थन॑।कः।वः॒।अ॒ध्व॒रम्।तु॒वि॒ऽजा॒ताः॒।अर॑म्।क॒र॒त्।यः।नः॒।पर्ष॑त्।अति॑।अंहः॑।स्व॒स्तये॑॥  
येभ्यः॑।होत्रा॑म्।प्र॒थ॒माम्।आ॒ऽये॒जे।मनुः॑।समि॑द्धऽअग्निः।मन॑सा।स॒प्त।होतृ॑ऽभिः।ते।आ॒दि॒त्याः॒।अभ॑यम्।शर्म॑।य॒च्छ॒त॒।सु॒ऽगा।नः॒।क॒र्त॒।सु॒ऽपथा॑।स्व॒स्तये॑॥  
ये।ईशि॑रे।भुव॑नस्य।प्रऽचे॑तसः।विश्व॑स्य।स्था॒तुः।जग॑तः।च॒।मन्त॑वः।ते।नः॒।कृ॒तात्।अकृ॑तात् एन॑सः।परि॑।अ॒द्य।दे॒वा॒सः॒।पि॒पृ॒त॒।स्व॒स्तये॑॥  
भरे॑षु।इन्द्र॑म्।सु॒ऽहव॑म्।ह॒वा॒म॒हे॒।अं॒हः॒ऽमुच॑म्।सु॒ऽकृत॑म्।दैव्य॑म्।जन॑म्।अ॒ग्निम्।मि॒त्रम्।वरु॑णम्।सा॒तये॑।भग॑म्।द्यावा॑पृथि॒वी इति॑।म॒रुतः॑।स्व॒स्तये॑॥  
सु॒ऽत्रामा॑णम्।पृ॒थि॒वीम्।द्याम्।अ॒ने॒हस॑म्।सु॒ऽशर्मा॑णम्।अदि॑तिम्।सु॒ऽप्रनी॑तिम्।दैवी॑म्।नाव॑म्।सु॒ऽअ॒रि॒त्राम्।अना॑गसम्।अस्र॑वन्तीम्।आ।रु॒हे॒म॒।स्व॒स्तये॑॥  
विश्वे॑।य॒ज॒त्राः॒।अधि॑।वो॒च॒त॒।ऊ॒तये॑।त्राय॑ध्वम्।नः॒।दुः॒ऽएवा॑याः।अ॒भि॒ऽह्रुतः॑।स॒त्यया॑।वः॒।दे॒वऽहू॑त्या।हु॒वे॒म॒।शृ॒ण्व॒तः।दे॒वाः॒।अव॑से।स्व॒स्तये॑॥  
अप॑।अमी॑वाम्।अप॑।विश्वा॑म्।अना॑हुतिम्।अप॑।अरा॑तिम्।दुः॒ऽवि॒दत्रा॑म्।अ॒घ॒ऽय॒तः।आ॒रे।दे॒वाः॒।द्वेषः॑।अ॒स्मत्।यु॒यो॒त॒न॒।उ॒रु।नः॒।शर्म॑।य॒च्छ॒त॒।स्व॒स्तये॑॥  
अरि॑ष्टः।सः।मर्तः॑।विश्वः॑।ए॒ध॒ते॒।प्र।प्र॒ऽजाभिः॑।जा॒य॒ते॒।धर्म॑णः।परि॑।यम्।आ॒दि॒त्या॒सः॒।नय॑थ।सु॒नी॒तिऽभिः॑।अति॑।विश्वा॑नि।दुः॒ऽइ॒ता।स्व॒स्तये॑॥  
यम्।दे॒वा॒सः॒।अव॑थ।वाज॑ऽसातौ।यम्।शूर॑ऽसाता।म॒रु॒तः॒।हि॒ते।धने॑।प्रा॒तः॒ऽयावा॑नम्।रथ॑म्।इ॒न्द्र॒।सा॒न॒सिम्।अरि॑ष्यन्तम्।आ।रु॒हे॒म॒।स्व॒स्तये॑॥  
स्व॒स्ति।नः॒।प॒थ्या॑सु।धन्व॑ऽसु।स्व॒स्ति।अ॒प्ऽसु।वृ॒जने॑।स्वः॑ऽवति।स्व॒स्ति।नः॒।पु॒त्र॒ऽकृ॒थेषु॑।योनि॑षु।स्व॒स्ति।रा॒ये।म॒रु॒तः॒।द॒धा॒त॒न॒॥  
स्व॒स्तिः।इत्।हि।प्रऽप॑थे।श्रेष्ठा॑।रेक्ण॑स्वती।अ॒भि।या।वा॒मम्।एति॑।सा।नः॒।अ॒मा।सो इति॑।अर॑णे।नि।पा॒तु॒।सु॒ऽआ॒वे॒शा।भ॒व॒तु॒।दे॒वऽगो॑पा॥  
ए॒व।प्ल॒तेः।सू॒नुः।अ॒वी॒वृ॒ध॒त्।वः॒।विश्वे॑।आ॒दि॒त्याः॒।अ॒दि॒ते॒।म॒नी॒षी।ई॒शा॒नासः॑।नरः॑।अम॑र्त्येन।अस्ता॑वि।जनः॑।दि॒व्यः।गये॑न॥  
