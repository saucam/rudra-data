

  
घ॒र्मा।सम्ऽअ॑न्ता।त्रि॒ऽवृत॑म्।वि।आ॒प॒तुः॒।तयोः॑।जुष्टि॑म्।मा॒त॒रिश्वा॑।ज॒गा॒म॒।दि॒वः।पयः॑।दिधि॑षाणाः।अ॒वे॒ष॒न्।वि॒दुः।दे॒वाः।स॒हऽसा॑मानम्।अ॒र्कम्॥  
ति॒स्रः।दे॒ष्ट्राय॑।निःऽऋ॑तीः।उप॑।आ॒स॒ते॒।दी॒र्घ॒ऽश्रुतः॑।वि।हि।जा॒नन्ति॑।वह्न॑यः।तासा॑म्।नि।चि॒क्युः॒।क॒वयः॑।नि॒ऽदान॑म्।परे॑षु।याः।गुह्ये॑षु।व्र॒तेषु॑॥  
चतुः॑ऽकपर्दा।यु॒व॒तिः।सु॒ऽपेशाः॑।घृ॒तऽप्र॑तीका।व॒युना॑नि।व॒स्ते॒।तस्या॑म्।सु॒ऽप॒र्णा।वृष॑णा।नि।से॒द॒तुः॒।यत्र॑।दे॒वाः।द॒धि॒रे।भा॒ग॒ऽधेय॑म्॥  
एकः॑।सु॒ऽप॒र्णः।सः।स॒मु॒द्रम्।आ।वि॒वे॒श॒।सः।इ॒दम्।विश्व॑म्।भुव॑नम्।वि।च॒ष्टे॒।तम्।पाके॑न।मन॑सा।अ॒प॒श्य॒म्।अन्ति॑तः।तम्।मा॒ता।रे॒ळ्हि॒।सः।ऊँ॒ इति॑।रे॒ळ्हि॒।मा॒तर॑म्॥  
सु॒ऽप॒र्णम्।विप्रा॑।क॒वयः॑।वचः॑ऽभिः।एक॑म्।सन्त॑म्।ब॒हु॒धा।क॒ल्प॒य॒न्ति॒।छन्दां॑सि।च॒।दध॑तः।अ॒ध्व॒रेषु॑।ग्रहा॑न्।सोम॑स्य।मि॒म॒ते॒।द्वाद॑श॥  
ष॒ट्ऽत्रिं॒शान्।च॒।च॒तुरः॑।क॒ल्पय॑न्तः।छन्दां॑सि।च॒।दध॑तः।आ॒ऽद्वा॒द॒शम्।य॒ज्ञम्।वि॒ऽमाय॑।क॒वयः॑।म॒नी॒षा।ऋ॒क्ऽसा॒माभ्या॑म्।प्र।रथ॑म्।व॒र्त॒य॒न्ति॒॥  
चतुः॑ऽदश।अ॒न्ये।म॒हि॒मानः॑।अ॒स्य॒।तम्।धीराः॑।वा॒चा।प्र।न॒य॒न्ति॒।स॒प्त।आप्ना॑नम्।ती॒र्थम्।कः।इ॒ह।प्र।वो॒च॒त्।येन॑।प॒था।प्र॒ऽपिब॑न्ते।सु॒तस्य॑॥  
स॒ह॒स्र॒धा।प॒ञ्च॒ऽद॒शानि॑।उ॒क्था।याव॑त्।द्यावा॑पृथि॒वी इति॑।ताव॑त्।इत्।तत्।स॒ह॒स्र॒धा।म॒हि॒मानः॑।स॒हस्र॑म्।याव॑त्।ब्रह्म॑।विऽस्थि॑तम्।ताव॑ती।वाक्॥  
कः।छन्द॑साम्।योग॑म्।आ।वे॒द॒।धीरः॑।कः।धिष्ण्या॑म्।प्रति॑।वाच॑म्।प॒पा॒द॒।कम्।ऋ॒त्विजा॑म्।अ॒ष्ट॒मम्।शूर॑म्।आ॒हुः॒।हरी॒ इति॑।इन्द्र॑स्य।नि।चि॒का॒य॒।कः।स्वि॒त्॥  
भूम्याः॑।अन्त॑म्।परि॑।एके॑।च॒र॒न्ति॒।रथ॑स्य।धूः॒ऽसु।यु॒क्तासः॑।अ॒स्थुः॒।श्रम॑स्य।दा॒यम्।वि।भ॒ज॒न्ति॒।ए॒भ्यः॒।य॒दा।य॒मः।भव॑ति।ह॒र्म्ये।हि॒तः॥  
