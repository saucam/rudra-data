

  
अ॒हम्।दा॒म्।गृ॒ण॒ते।पूर्व्य॑म्।वसु॑।अ॒हम्।ब्रह्म॑।कृ॒ण॒व॒म्।मह्य॑म्।वर्ध॑नम्।अ॒हम्।भु॒व॒म्।यज॑मानस्य।चो॒दि॒ता।अय॑ज्वनः।सा॒क्षि॒।विश्व॑स्मिन्।भरे॑॥  
माम्।धुः॒।इन्द्र॑म्।नाम॑।दे॒वता॑।दि॒वः।च॒।ग्मः।च॒।अ॒पाम्।च॒।ज॒न्तवः॑।अ॒हम्।हरी॒ इति॑।वृष॑णा।विऽव्र॑ता।र॒घू इति॑।अ॒हम्।वज्र॑म्।शव॑से।धृ॒ष्णु।आ।द॒दे॒॥  
अ॒हम्।अत्क॑म्।क॒वये॑।शि॒श्न॒थ॒म्।हथैः॑।अ॒हम्।कुत्स॑म्।आ॒व॒म्।आ॒भिः।ऊ॒तिऽभिः॑।अ॒हम्।शुष्ण॑स्य।श्नथि॑ता।वधः॑।यम॑म्।न।यः।र॒रे।आर्य॑म्।नाम॑।दस्य॑वे॥  
अ॒हम्।पि॒ताऽइ॑व।वे॒त॒सून्।अ॒भिष्ट॑ये।तुग्र॑म्।कुत्सा॑य।स्मत्ऽइ॑भम्।च॒।र॒न्ध॒य॒म्।अ॒हम्।भु॒व॒म्।यज॑मानस्य।रा॒जनि॑।प्र।यत्।भ॒रे॒।तुज॑ये।न।प्रि॒या।आ॒ऽधृषे॑॥  
अ॒हम्।र॒ध॒य॒म्।मृग॑यम्।श्रु॒तर्व॑णे।यत्।मा॒।अजि॑हीत।व॒युना॑।च॒न।आ॒नु॒षक्।अ॒हम्।वे॒शम्।न॒म्रम्।आ॒यवे॑।अ॒क॒र॒म्।अ॒हम्।सव्या॑य।पट्ऽगृ॑भिम्।अ॒र॒न्ध॒य॒म्॥  
अ॒हम्।सः।यः।नव॑ऽवास्त्वम्।बृ॒हत्ऽर॑थम्।सम्।वृ॒त्राऽइ॑व।दास॑म्।वृ॒त्र॒ऽहा।अरु॑जम्।यत्।व॒र्धय॑न्तम्।प्र॒थय॑न्तम्।आ॒नु॒षक्।दू॒रे।पा॒रे।रज॑सः।रो॒च॒ना।अक॑रम्॥  
अ॒हम्।सूर्य॑स्य।परि॑।या॒मि॒।आ॒शुऽभिः।प्र।ए॒त॒शेभिः।वह॑मानः।ओज॑सा।यत्।मा॒।सा॒वः।मनु॑षः।आह॑।निः॒ऽनिजे॑।ऋध॑क्।कृ॒षे॒।दासम्।कृत्व्य॑म्।हथैः॑॥  
अ॒हम्।स॒प्त॒ऽहा।नहु॑षः।नहुः॑ऽतरः।प्र।अ॒श्र॒व॒य॒म्।शव॑सा।तु॒र्वश॑म्।यदु॑म्।अ॒हम्।नि।अ॒न्यम्।सह॑सा।सहः॑।क॒र॒म्।नव॑।व्राध॑तः।न॒व॒तिम्।च॒।व॒क्ष॒य॒म्॥  
अ॒हम्।स॒प्त।स्र॒वतः॑।धा॒र॒य॒म्।वृषा॑।द्र॒वि॒त्न्वः॑।पृ॒थि॒व्याम्।सी॒राः।अधि॑।अ॒हम्।अर्णां॑सि।वि।ति॒रा॒मि॒।सु॒ऽक्रतुः॑।यु॒धा।वि॒द॒म्।मन॑वे।गा॒तुम्।इ॒ष्टये॑॥  
अ॒हम्।तत्।आ॒सु॒।धा॒र॒य॒म्।यत्।आ॒सु॒।न।दे॒वः।च॒न।त्वष्टा॑।अधा॑रयत्।रुश॑त्।स्पा॒र्हम्।गवा॑म्।ऊधः॑ऽसु।व॒क्षणा॑सु।आ।मधोः॑।मधु॑।श्वात्र्य॑म्।सोम॑म्।आ॒ऽशिर॑म्॥  
ए॒व।दे॒वान्।इन्द्रः॑।वि॒व्ये॒।नॄन्।प्र।च्यौ॒त्नेन॑।म॒घऽवा॑।स॒त्यऽरा॑धाः।विश्वा॑।इत्।ता।ते॒।ह॒रि॒ऽवः॒।श॒ची॒ऽवः॒।अ॒भि।तु॒रासः॑।स्व॒ऽय॒शः॒।गृ॒ण॒न्ति॒॥  
