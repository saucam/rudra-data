

  
अ॒क्षीभ्या॑म्।ते॒।नासि॑काभ्याम्।कर्णा॑भ्याम्।छुबु॑कात्।अधि॑।यक्ष्म॑म्।शी॒र्ष॒ण्य॑म्।म॒स्तिष्का॑त्।जि॒ह्वायाः॑।वि।वृ॒हा॒मि॒।ते॒॥  
ग्री॒वाभ्यः॑।ते॒।उ॒ष्णिहा॑भ्यः।कीक॑साभ्यः।अ॒नू॒क्या॑त्।यक्ष्म॑म्।दो॒ष॒ण्य॑म्।अंसा॑भ्याम्।बा॒हुऽभ्याम्।वि।वृ॒हा॒मि॒।ते॒॥  
आ॒न्त्रेभ्यः॑।ते॒।गुदा॑भ्यः।व॒नि॒ष्ठोः।हृद॑यात्।अधि॑।यक्ष्म॑म्।मत॑स्नाभ्याम्।य॒क्नः।प्ला॒शिऽभ्यः॑।वि।वृ॒हा॒मि॒।ते॒॥  
ऊ॒रुऽभ्या॑म्।ते॒।अ॒ष्ठी॒वत्ऽभ्या॑म्।पार्ष्णि॑ऽभ्याम्।प्रऽप॑दाभ्याम्।यक्ष्म॑म्।श्रोणि॑ऽभ्य्म्।भास॑दात्।भंससः॑।वि।वृ॒हा॒मि॒।ते॒॥  
मेह॑नात्।व॒न॒म्ऽकर॑णात्।लोम॑ऽभ्यः।ते॒।न॒खेभ्यः॑।यक्ष्म॑म्।सर्व॑स्मात्।आ॒त्मनः॑।तम्।इ॒दम्।वि।वृ॒हा॒मि॒।ते॒॥  
अङ्गा॑त्ऽअङ्गात्।लोम्नः॑ऽलोम्नः।जा॒तम्।पर्व॑णिऽपर्वणि।यक्ष्म॑म्।सर्व॑स्मात्।आ॒त्मनः॑।तम्।इ॒दम्।वि।वृ॒हा॒मि॒।ते॒॥  
