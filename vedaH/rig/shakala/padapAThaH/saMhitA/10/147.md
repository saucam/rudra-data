

  
श्रत्।ते॒।द॒धा॒मि॒।प्र॒थ॒माय॑।म॒न्यवे॑।अह॑न्।यत्।वृ॒त्रम्।नर्य॑म्।वि॒वेः।अ॒पः।उ॒भे इति॑।यत्।त्वा॒।भव॑तः।रोद॑सी॒ इति॑।अनु॑।रेज॑ते।शुष्मा॑त्।पृ॒थि॒वी।चि॒त्।अ॒द्रि॒ऽवः॒॥  
त्वम्।मा॒याभिः॑।अ॒न॒व॒द्य॒।मा॒यिन॑म्।श्र॒व॒स्य॒ता।मन॑सा।वृ॒त्रम्।अ॒र्द॒य॒।त्वाम्।इत्।नरः॑।वृ॒ण॒ते॒।गवि॑ष्टिषु।त्वाम्।विश्वा॑सु।हव्या॑सु।इष्टि॑षु॥  
आ।ए॒षु॒।चा॒क॒न्धि॒।पु॒रु॒ऽहू॒त॒।सू॒रिषु॑।वृ॒धासः॑।ये।म॒घ॒ऽव॒न्।आ॒न॒शुः।म॒घम्।अर्च॑न्ति।तो॒के।तन॑ये।परि॑ष्टिषु।मे॒धऽसा॑ता।वा॒जिन॑म्।अह्व॑ये।धने॑॥  
सः।इत्।नु।रा॒यः।सुऽभृ॑तस्य।चा॒क॒न॒त्।मद॑म्।यः।अ॒स्य॒।रंह्य॑म्।चिके॑तति।त्वाऽवृ॑धः।म॒घ॒ऽव॒न्।दा॒शुऽअ॑ध्वरः।म॒क्षु।सः।वाज॑म्।भ॒र॒ते॒।धना॑।नृऽभिः॑॥  
त्वम्।शर्धा॑य।म॒हि॒ना।गृ॒णा॒नः।उ॒रु।कृ॒धि॒।म॒घ॒ऽव॒न्।श॒ग्धि।रा॒यः।त्वम्।नः॒।मि॒त्रः।वरु॑णः।न।मा॒यी।पि॒त्वः।न।द॒स्म॒।द॒य॒से॒।वि॒ऽभ॒क्ता॥  
