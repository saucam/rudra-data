

  
म॒हत्।तत्।उल्ब॑म्।स्थवि॑रम्।तत्।आ॒सी॒त्।येन॑।आऽवि॑ष्टितः।प्र॒ऽवि॒वेशि॑थ।अ॒पः।विश्वाः॑।अ॒प॒श्य॒त्।ब॒हु॒धा।ते॒।अ॒ग्ने॒।जात॑ऽवेदः।त॒न्वः॑।दे॒वः।एकः॑॥  
कः।मा॒।द॒द॒र्श॒।क॒त॒मः।सः।दे॒वः।यः।मे॒।त॒न्वः॑।ब॒हु॒धा।प॒रि॒ऽअप॑श्यत्।क्व॑।अह॑।मि॒त्रा॒व॒रु॒णा॒।क्षि॒य॒न्ति॒।अ॒ग्नेः।विश्वाः॑।स॒म्ऽइधः॑।दे॒व॒ऽयानीः॑॥  
ऐच्छा॑म।त्वा॒।ब॒हु॒धा।जा॒त॒ऽवे॒दः॒।प्रऽवि॑ष्टम्।अ॒ग्ने॒।अ॒प्ऽसु।ओष॑धीषु।तम्।त्वा॒।य॒मः।अ॒चि॒के॒त्।चि॒त्र॒भा॒नो॒ इति॑ चित्रऽभानो।द॒श॒ऽअ॒न्त॒रु॒ष्यात्।अ॒ति॒ऽरोच॑मानम्॥  
हो॒त्रात्।अ॒हम्।व॒रु॒ण॒।बिभ्य॑त्।आ॒य॒म्।न।इत्।ए॒व।मा॒।यु॒नज॑न्।अत्र॑।दे॒वाः।तस्य॑।मे॒।त॒न्वः॑।ब॒हु॒धा।निऽवि॑ष्टाः।ए॒तम्।अर्थ॑म्।न।चि॒के॒त॒।अ॒हम्।अ॒ग्निः॥  
एहि॑।मनुः॑।दे॒व॒ऽयुः।य॒ज्ञऽका॑मः।अ॒र॒म्ऽकृत्य॑।तम॑सि।क्षे॒षि॒।अ॒ग्ने॒।सु॒ऽगान्।प॒थः।कृ॒णु॒हि॒।दे॒व॒ऽयाना॑न्।वह॑।ह॒व्यानि॑।सु॒ऽम॒न॒स्यमा॑नः॥  
अ॒ग्नेः।पूर्वे॑।भ्रात॑रः।अर्थ॑म्।ए॒तम्।र॒थीऽइ॑व।अध्वा॑नम्।अनु॑।आ।अ॒व॒री॒वु॒रिति॑।तस्मा॑त्।भि॒या।व॒रु॒ण॒।दू॒रम्।आ॒य॒म्।गौ॒रः।न।क्षे॒प्नोः।आ॒वि॒जे॒।ज्यायाः॑॥  
कु॒र्मः।ते॒।आयुः॑।अ॒जर॑म्।यत्।अ॒ग्ने॒।यथा॑।यु॒क्तः।जा॒त॒ऽवे॒दः॒।न।रिष्याः॑।अथ॑।व॒हा॒सि॒।सु॒ऽम॒न॒स्यमा॑नः।भा॒गम्।दे॒वेभ्यः॑।ह॒विषः॑।सु॒ऽजा॒त॒॥  
प्र॒ऽया॒जान्।मे॒।अ॒नु॒ऽया॒जान्।च॒।केव॑लान्।ऊर्ज॑स्वन्तम्।ह॒विषः॑।द॒त्त॒।भा॒गम्।घृ॒तम्।च॒।अ॒पाम्।पुरु॑षम्।च॒।ओष॑धीनाम्।अ॒ग्नेः।च॒।दी॒र्घम्।आयुः॑।अ॒स्तु॒।दे॒वाः॒॥  
तव॑।प्र॒ऽया॒जाः।अ॒नु॒ऽया॒जाः।च॒।केव॑ले।ऊर्ज॑स्वन्तः।ह॒विषः॑।स॒न्तु॒।भा॒गाः।तव॑।अ॒ग्ने॒।य॒ज्ञः।अ॒यम्।अ॒स्तु॒।सर्वः॑।तुभ्य॑म्।न॒म॒न्ता॒म्।प्र॒ऽदिशः॑।चत॑स्रः॥  
