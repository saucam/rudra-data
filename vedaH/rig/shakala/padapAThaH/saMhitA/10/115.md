

  
चि॒त्रः।इत्।शिशोः॑।तरु॑णस्य।व॒क्षथः॑।न।यः।मा॒तरौ॑।अ॒पि॒ऽएति॑।धात॑वे।अ॒नू॒धाः।यदि॑।जीज॑नत्।अधा॑।च॒।नु।व॒वक्ष॑।स॒द्यः।महि॑।दू॒त्य॑म्।चर॑न्॥  
अ॒ग्निः।ह॒।नाम॑।धा॒यि॒।दन्।अ॒पःऽत॑मः।सम्।यः।वना॑।यु॒वते॑।भस्म॑ना।द॒ता।अ॒भि॒ऽप्र॒मुरा॑।जु॒ह्वा॑।सु॒ऽअ॒ध्व॒रः।इ॒नः।न।प्रोथ॑मानः।यव॑से।वृषा॑॥  
तम्।वः॒।विम्।न।द्रु॒ऽसद॑म्।दे॒वम्।अन्ध॑सः।इन्दु॑म्।प्रोथ॑न्तम्।प्र॒ऽवप॑न्तम्।अ॒र्ण॒वम्।आ॒सा।वह्नि॑म्।न।शो॒चिषा॑।वि॒ऽर॒प्शिन॑म्।महि॑ऽव्रतम्।न।स॒रज॑न्तम्।अध्व॑नः॥  
वि।यस्य॑।ते॒।ज्र॒य॒सा॒नस्य॑।अ॒ज॒र॒।धक्षोः॑।न।वाताः॑।परि॑।सन्ति॑।अच्यु॑ताः।आ।र॒ण्वासः॑।युयु॑धयः।न।स॒त्व॒नम्।त्रि॒तम्।न॒श॒न्त॒।प्र।शि॒षन्तः॑।इ॒ष्टये॑॥  
सः।इत्।अ॒ग्निः।कण्व॑ऽतमः।कण्व॑ऽसखा।अ॒र्यः।पर॑स्य।अन्त॑रस्य।तरु॑षः।अ॒ग्निः।पा॒तु॒।गृ॒ण॒तः।अ॒ग्निः।सू॒रीन्।अ॒ग्निः।द॒दा॒तु॒।तेषा॑म्।अवः॑।नः॒॥  
वा॒जिन्ऽत॑माय।सह्य॑से।सु॒ऽपि॒त्र्य॒।तृ॒षु।च्यवा॑नः।अनु॑।जा॒तऽवे॑दसे।अ॒नु॒द्रे।चि॒त्।यः।धृ॒ष॒ता।वर॑म्।स॒ते।म॒हिन्ऽत॑माय।धन्व॑ना।इत्।अ॒वि॒ष्य॒ते॒॥  
ए॒व।अ॒ग्निः।मर्तैः॑।स॒ह।सू॒रिऽभिः॑।वसुः॑।स्त॒वे॒।सह॑सः।सू॒नरः॑।नृऽभिः॑।मि॒त्रासः॑।न।ये।सुऽधि॑ताः।ऋ॒त॒ऽयवः॑।द्यावः॑।न।द्यु॒म्नैः।अ॒भि।स॒न्ति॒।मानु॑षान्॥  
ऊर्जः॑।न॒पा॒त्।स॒ह॒सा॒ऽव॒न्।इति॑।त्वा॒।उ॒प॒ऽस्तु॒तस्य॑।व॒न्द॒ते॒।वृषा॑।वाक्।त्वाम्।स्तो॒षा॒म॒।त्वया॑।सु॒ऽवीराः॑।द्राघी॑यः।आयुः॑।प्र॒ऽत॒रम्।दधा॑नाः॥  
इति॑।त्वा॒।अ॒ग्ने॒।वृ॒ष्टि॒ऽहव्य॑स्य।पु॒त्राः।उ॒प॒ऽस्तु॒तासः॑।ऋष॑यः।अ॒वो॒च॒न्।तान्।च॒।पा॒हि।गृ॒ण॒तः।च॒।सू॒रीन्।वष॑ट्।वष॑ट्।इति॑।ऊ॒र्ध्वासः॑।अ॒न॒क्ष॒न्।नमः॑।नमः॑।इति॑।ऊ॒र्ध्वासः॑।अ॒न॒क्ष॒न्॥  
