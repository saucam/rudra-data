

  
सु॒स्वा॒नासः॑।इ॒न्द्र॒।स्तु॒मसि॑।त्वा॒।स॒स॒ऽवांसः॑।च॒।तु॒वि॒ऽनृ॒म्ण॒।वाज॑म्।आ।नः॒।भ॒र॒।सु॒वि॒तम्।यस्य॑।चा॒कन्।त्मना॑।तना॑।स॒नु॒या॒म॒।त्वाऽऊ॑ताः॥  
ऋ॒ष्वः।त्वम्।इ॒न्द्र॒।शू॒र॒।जा॒तः।दासीः॑।विशः॑।सूर्ये॑ण।स॒ह्याः॒।गुहा॑।हि॒तम्।गुह्य॑म्।गू॒ळ्हम्।अ॒प्ऽसु।बि॒भृ॒मसि॑।प्र॒ऽस्रव॑णे।न।सोम॑म्॥  
अ॒र्यः।वा॒।गिरः॑।अ॒भि।अ॒र्च॒।वि॒द्वान्।ऋषी॑णाम्।विप्रः॑।सु॒ऽम॒तिम्।च॒का॒नः।ते।स्या॒म॒।ये।र॒णय॑न्त।सोमैः॑।ए॒ना।उ॒त।तुभ्य॑म्।र॒थ॒ऽओ॒ळ्ह॒।भ॒क्षैः॥  
इ॒मा।ब्रह्म॑।इ॒न्द्र॒।तुभ्य॑म्।शं॒सि॒।दाः।नृऽभ्यः॑।नृ॒णाम्।शू॒र॒।शवः॑।तेभिः॑।भ॒व॒।सऽक्र॑तुः।येषु॑।चा॒कन्।उ॒त।त्रा॒य॒स्व॒।गृ॒ण॒तः।उ॒त।स्तीन्॥  
श्रु॒धि।हव॑म्।इ॒न्द्र॒।शू॒र॒।पृथ्याः॑।उ॒त।स्त॒व॒ते॒।वे॒न्यस्य॑।अ॒र्कैः।आ।यः।ते॒।योनि॑म्।घृ॒तऽव॑न्तम्।अस्वाः॑।ऊ॒र्मिः।न।नि॒म्नैः।द्र॒व॒य॒न्त॒।वक्वाः॑॥  
