

  
वृषा॑।वृष्णे॑।दु॒दु॒हे॒।दोह॑सा।दि॒वः।पयां॑सि।य॒ह्वः।अदि॑तेः।अदा॑भ्यः।विश्व॑म्।सः।वे॒द॒।वरु॑णः।यथा॑।धि॒या।सः।य॒ज्ञियः॑।य॒ज॒तु॒।य॒ज्ञिया॑न्।ऋ॒तून्॥  
रप॑त्।ग॒न्ध॒र्वीः।अप्या॑।च॒।योष॑णा।न॒दस्य॑।ना॒दे।परि॑।पा॒तु॒।मे॒।मनः॑।इ॒ष्टस्य॑।मध्ये॑।अदि॑तिः।नि।धा॒तु॒।नः॒।भ्राता॑।नः॒।ज्ये॒ष्ठः।प्र॒थ॒मः।वि।वो॒च॒ति॒॥  
सो इति॑।चि॒त्।नु।भ॒द्रा।क्षु॒ऽमती॑।यश॑स्वती।उ॒षाः।उ॒वा॒स॒।मन॑वे।स्वः॑ऽवती।यत्।ई॒म्।उ॒शन्त॑म्।उ॒श॒ताम्।अनु॑।ऋतु॑म्।अ॒ग्निम्।होता॑रम्।वि॒दथा॑य।जीज॑नन्॥  
अध॑।त्यम्।द्र॒प्सम्।वि॒भ्व॑म्।वि॒ऽच॒क्ष॒णम्।विः।आ।अ॒भ॒र॒त्।इ॒षि॒तः।श्ये॒नः।अ॒ध्व॒रे।यदि॑।विशः॑।वृ॒णते॑।द॒स्मम्।आर्याः॑।अ॒ग्निम्।होता॑रम्।अध॑।धीः।अ॒जा॒य॒त॒॥  
सदा॑।अ॒सि॒।र॒ण्वः।यव॑साऽइव।पुष्य॑ते।होत्रा॑भिः।अ॒ग्ने॒।मनु॑षः।सु॒ऽअ॒ध्व॒रः।विप्र॑स्य।वा॒।यत्।श॒श॒मा॒नः।उ॒क्थ्य॑म्।वाज॑म्।स॒स॒ऽवान्।उ॒प॒ऽयासि॑।भूरि॑ऽभिः॥  
उत्।ई॒र॒य॒।पि॒तरा॑।जा॒रः।आ।भग॑म्।इय॑क्षति।ह॒र्य॒तः।हृ॒त्तः।इ॒ष्य॒ति॒।विव॑क्ति।वह्निः॑।सु॒ऽअ॒प॒स्यते॑।म॒खः।त॒वि॒ष्यते॑।असु॑रः।वेप॑ते।म॒ती॥  
यः।ते॒।अ॒ग्ने॒।सु॒ऽम॒तिम्।मर्तः॑।अक्ष॑त्।सह॑सः।सू॒नो॒ इति॑।अति॑।सः।प्र।शृ॒ण्वे॒।इष॑म्।दधा॑नः।वह॑मानः।अश्वैः॑।आ।सः।द्यु॒ऽमान्।अम॑ऽवान्।भू॒ष॒ति॒।द्यून्॥  
यत्।अ॒ग्ने॒।ए॒षा।सम्ऽइ॑तिः।भवा॑ति।दे॒वी।दे॒वेषु॑।य॒ज॒ता।य॒ज॒त्र॒।रत्ना॑।च॒।यत्।वि॒ऽभजा॑सि।स्व॒धा॒ऽवः॒।भा॒गम्।नः॒।अत्र॑।वसु॑ऽमन्तम्।वी॒ता॒त्॥  
श्रु॒धि।नः॒।अ॒ग्ने॒।सद॑ने।स॒धऽस्थे॑।यु॒क्ष्व।रथ॑म्।अ॒मृत॑स्य।द्र॒वि॒त्नुम्।आ।नः॒।व॒ह॒।रोद॑सी॒ इति॑।दे॒वपु॑त्रे॒ इति॑ दे॒वऽपु॑त्रे।माकिः॑।दे॒वाना॑म्।अप॑।भूः॒।इ॒ह।स्याः॒॥  
