

  
उ॒भौ।ऊँ॒ इति॑।नू॒नम्।तत्।इत्।अ॒र्थ॒ये॒थे॒ इति॑।वि।त॒न्वा॒थे॒ इति॑।धियः॑।वस्त्रा॑।अ॒पसा॑ऽइव।स॒ध्री॒ची॒ना।यात॑वे।प्र।ई॒म्।अ॒जी॒ग॒रिति॑।सु॒दिना॑ऽइव।पृक्षः॑।आ।तं॒स॒ये॒थे॒ इति॑॥  
उ॒ष्टारा॑ऽइव।फर्व॑रेषु।श्र॒ये॒थे॒ इति॑।प्रा॒यो॒गाऽइ॑व।श्वात्र्या॑।शासुः॑।आ।इ॒थः॒।दू॒ताऽइ॑व।हि।स्थः।य॒शसा॑।जने॑षु।मा।अप॑।स्था॒त॒म्।म॒हि॒षाऽइ॑व।अ॒व॒ऽपाना॑त्॥  
सा॒क॒म्ऽयुजा॑।श॒कु॒नस्य॑ऽइव।प॒क्षा।प॒श्वाऽइ॑व।चि॒त्रा।यजुः॑।आ।ग॒मि॒ष्ट॒म्।अ॒ग्निःऽइ॑व।दे॒व॒ऽयोः।दी॒दि॒ऽवांसा॑।परि॑ज्मानाऽइव।य॒ज॒थः॒।पु॒रु॒ऽत्रा॥  
आ॒पी इति॑।वः॒।अ॒स्मे इति॑।पि॒तरा॑ऽइव।पु॒त्रा।उ॒ग्राऽइ॑व।रु॒चा।नृ॒पती॑ इ॒वेति॑ नृ॒पती॑ऽइव।तु॒र्यै।इर्या॑ऽइव।पु॒ष्ट्यै।कि॒रणा॑ऽइव।भु॒ज्यै।श्रु॒ष्टी॒वाना॑ऽइव।हव॑म्।आ।ग॒मि॒ष्ट॒म्॥  
वंस॑गाऽइव।पू॒ष॒र्या॑।शि॒म्बाता॑।मि॒त्राऽइव॑।ऋ॒ता।श॒तरा॑।शात॑पन्ता।वाजा॑ऽइव।उ॒च्चा।वय॑सा।घ॒र्म्ये॒ऽस्था।मेषा॑ऽइव।इ॒षा।स॒प॒र्या॑।पुरी॑षा॥  
सृ॒ण्या॑ऽइव।ज॒र्भरी॒ इति॑।तु॒र्फरी॑तू॒ इति॑।नै॒तो॒शाऽइ॑व।तु॒र्फरी॒ इति॑।प॒र्फ॒रीका॑।उ॒द॒न्य॒जाऽइ॑व।जेम॑ना।म॒दे॒रू इति॑।ता।मे॒।ज॒रायु॑।अ॒जर॑म्।म॒रायु॑॥  
प॒ज्राऽइ॑व।चर्च॑रम्।जार॑म्।म॒रायु॑।क्षद्म॑ऽइव।अर्थे॑षु।त॒र्त॒री॒थः॒।उ॒ग्रा॒।ऋ॒भू इति॑।न।आ॒प॒त्।ख॒र॒म॒ज्रा।ख॒रऽज्रुः॑।वा॒युः।न।प॒र्फ॒र॒त्।क्ष॒य॒त्।र॒यी॒णाम्॥  
घ॒र्माऽइ॑व।मधु॑।ज॒ठरे॑।स॒नेरू॒ इति॑।भगे॑ऽअविता।तु॒र्फरी॒ इति॑।फारि॑वा।अर॑म्।प॒त॒राऽइ॑व।च॒च॒रा।च॒न्द्रऽनि॑र्निक्।मनः॑ऽऋङ्गा।म॒न॒न्या॑।न।जग्मी॒ इति॑॥  
बृ॒हन्ता॑ऽइव।ग॒म्भरे॑षु।प्र॒ति॒ऽस्थाम्।पादा॑ऽइव।गा॒धम्।तर॑ते।वि॒दा॒थः॒।कर्णा॑ऽइव।शासुः॑।अनु॑।हि।स्मरा॑थः।अंशा॑ऽइव।नः॒।भ॒ज॒त॒म्।चि॒त्रम्।अप्नः॑॥  
आ॒र॒ङ्गराऽइ॑व।मधु॑।आ।ई॒र॒ये॒थे॒ इति॑।सा॒र॒घाऽइ॑व।गवि॑।नी॒चीन॑ऽबारे।की॒नारा॑ऽइव।स्वेद॑म्।आ॒ऽसि॒स्वि॒दा॒ना।क्षाम॑ऽइव।ऊ॒र्जा।सु॒य॒व॒स॒ऽअत्।स॒चे॒थे॒ इति॑॥  
ऋ॒ध्याम॑।स्तोम॑म्।स॒नु॒याम॑।वाज॑म्।आ।नः॒।मन्त्र॑म्।स॒ऽरथा॑।इ॒ह।उप॑।या॒त॒म्।यशः॑।न।प॒क्वम्।मधु॑।गोषु॑।अ॒न्तः।आ।भू॒तऽअं॑शः।अ॒श्विनोः॑।काम॑म्।अ॒प्राः॒॥  
