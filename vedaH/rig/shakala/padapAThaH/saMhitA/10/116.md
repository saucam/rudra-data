

  
पिब॑।सोम॑म्।म॒ह॒ते।इ॒न्द्रि॒याय॑।पिब॑।वृ॒त्राय॑।हन्त॑वे।श॒वि॒ष्ठ॒।पिब॑।रा॒ये।शव॑से।हू॒यमा॑नः।पिब॑।मध्वः॑।तृ॒पत्।इ॒न्द्र॒।आ।वृ॒ष॒स्व॒॥  
अ॒स्य।पि॒ब॒।क्षु॒ऽमतः॑।प्रऽस्थि॑तस्य।इन्द्र॑।सोम॑स्य।वर॑म्।आ।सु॒तस्य॑।स्व॒स्ति॒ऽदाः।मन॑सा।मा॒द॒य॒स्व॒।अ॒र्वा॒ची॒नः।रे॒वते॑।सौभ॑गाय॥  
म॒मत्तु॑।त्वा॒।दि॒व्यः।सोमः॑।इ॒न्द्र॒।म॒मत्तु॑।यः।सू॒यते॑।पार्थि॑वेषु।म॒मत्तु॑।येन॑।वरि॑ऽवः।च॒कर्थ॑।म॒मत्तु॑।येन॑।नि॒ऽरि॒णासि॑।शत्रू॑न्॥  
आ।द्वि॒ऽबर्हाः॑।अ॒मि॒नः।या॒तु॒।इन्द्रः॑।वृषा॑।हरि॑ऽभ्याम्।परि॑ऽसिक्तम्।अन्धः॑।गवि॑।आ।सु॒तस्य॑।प्रऽभृ॑तस्य।मध्वः॑।स॒त्रा।खेदा॑म्।अ॒रु॒श॒ऽहा।वृ॒ष॒स्व॒॥  
नि।ति॒ग्मानि॑।भ्रा॒शय॑न्।भ्राश्या॑नि।अव॑।स्थि॒रा।त॒नु॒हि॒।या॒तु॒ऽजूना॑म्।उ॒ग्राय॑।ते॒।सहः॑।बल॑म्।द॒दा॒मि॒।प्र॒ति॒ऽइत्य॑।शत्रू॑न्।वि॒ऽग॒देषु॑।वृ॒श्च॒॥  
वि।अ॒र्यः।इ॒न्द्र॒।त॒नु॒हि॒।श्रवां॑सि।ओजः॑।स्थि॒राऽइ॑व।धन्व॑नः।अ॒भिऽमा॑तीः।अ॒स्म॒द्र्य॑क्।व॒वृ॒धा॒नः।सहः॑ऽभिः।अनि॑ऽभृष्टः।त॒न्व॑म्।व॒वृ॒ध॒स्व॒॥  
इ॒दम्।ह॒विः।म॒घ॒ऽव॒न्।तुभ्य॑म्।रा॒तम्।प्रति॑।सम्ऽरा॑ट्।अहृ॑णानः।गृ॒भा॒य॒।तुभ्य॑म्।सु॒तः।म॒घ॒ऽव॒न्।तुभ्य॑म्।प॒क्वः॑।अ॒द्धि।इ॒न्द्र॒।पिब॑।च॒।प्रऽस्थि॑तस्य॥  
अ॒द्धि।इ॒न्द्र॒।प्रऽस्थि॑ता।इ॒मा।ह॒वींषि॑।चनः॑।द॒धि॒ष्व॒।प॒च॒ता।उ॒त।सोम॑म्।प्रय॑स्वन्तः।प्रति॑।ह॒र्या॒म॒सि॒।त्वा॒।स॒त्याः।स॒न्तु॒।यज॑मानस्य।कामाः॑॥  
प्र।इ॒न्द्रा॒ग्निऽभ्या॑म्।सु॒ऽव॒च॒स्याम्।इ॒य॒र्मि॒।सिन्धौ॑ऽइव।प्र।ई॒र॒य॒म्।नाव॑म्।अ॒र्कैः।अयाः॑ऽइव।परि॑।च॒र॒न्ति॒।दे॒वाः।ये।अ॒स्मभ्य॑म्।ध॒न॒ऽदाः।उ॒त्ऽभिदः॑।च॒॥  
