

  
इ॒माम्।ख॒ना॒मि॒।ओष॑धिम्।वी॒रुध॑म्।बल॑वत्ऽतमाम्।यया॑।स॒ऽपत्नी॑म्।बाध॑ते।यया॑।स॒म्ऽवि॒न्दते॑।पति॑म्॥  
उत्ता॑नऽपर्णे।सुऽभ॑गे।देव॑ऽजूते।सह॑स्वति।स॒ऽपत्नी॑म्।मे॒।परा॑।ध॒म॒।पति॑म्।मे॒।केव॑लम्।कु॒रु॒॥  
उत्ऽत॑रा।अ॒हम्।उ॒त्ऽत॒रे॒।उ॒त्ऽत॒रा।इत्।उत्ऽत॑राभ्यः।अथ॑।स॒ऽपत्नी॑।या।मम॑।अध॑रा।सा।अध॑राभ्यः॥  
न॒हि।अ॒स्याः॒।नाम॑।गृ॒भ्णामि॑।नो इति॑।अ॒स्मिन्।र॒म॒ते॒।जने॑।परा॑म्।ए॒व।प॒रा॒ऽवत॑म्।स॒ऽपत्नी॑म्।ग॒म॒या॒म॒सि॒॥  
अ॒हम्।अ॒स्मि॒।सह॑माना।अथ॑।त्वम्।अ॒सि॒।स॒स॒हिः।उ॒भे इति॑।सह॑स्वती॒ इति॑।भू॒त्वी।स॒ऽप्त्नी॑म्।मे॒।स॒हा॒व॒है॒॥  
उप॑।ते॒।अ॒धा॒म्।सह॑मानाम्।अ॒भि।त्वा॒।अ॒धा॒म्।सही॑यसा।माम्।अनु॑।प्र।ते॒।मनः॑।व॒त्सम्।गौःऽइ॑व।धा॒व॒तु॒।प॒था।वाःऽइ॑व।धा॒व॒तु॒॥  
