

  
भ॒द्राः।अ॒ग्नेः।व॒ध्रि॒ऽअ॒श्वस्य॑।स॒म्ऽदृशः॑।वा॒मी।प्रऽणी॑तिः।सु॒ऽरणाः॑।उप॑ऽइतयः।यत्।ई॒म्।सु॒ऽमि॒त्राः।विशः॑।अग्रे॑।इ॒न्धते॑।घृ॒तेन॑।आऽहु॑तः।ज॒र॒ते॒।दवि॑द्युतत्॥  
घृ॒तम्।अ॒ग्नेः।व॒ध्रि॒ऽअ॒श्वस्य॑।वर्ध॑नम्।घृ॒तम्।अन्न॑म्।घृ॒तम्।ऊँ॒ इति॑।अ॒स्य॒।भेद॑नम्।घृ॒तेन॑।आऽहु॑तः।उ॒र्वि॒या।वि।प॒प्र॒थे॒।सूर्यः॑ऽइव।रो॒च॒ते॒।स॒र्पिःऽआ॑सुतिः॥  
यत्।ते॒।मनुः॑।यत्।अनी॑कम्।सु॒ऽमि॒त्रः।स॒म्ऽई॒धे।अ॒ग्ने॒।तत्।इ॒दम्।नवी॑यः।सः।रे॒वत्।शो॒च॒।सः।गिरः॑।जु॒ष॒स्व॒।सः।वाज॑म्।द॒र्षि॒।सः।इ॒ह।श्रवः॑।धाः॒॥  
यम्।त्वा॒।पूर्व॑म्।ई॒ळि॒तः।व॒ध्रि॒ऽअ॒श्वः।स॒म्ऽई॒धे।अ॒ग्ने॒।सः।इ॒दम्।जु॒ष॒स्व॒।सः।नः॒।स्ति॒ऽपाः।उ॒त।भ॒व॒।त॒नू॒ऽपाः।दा॒त्रम्।र॒क्ष॒स्व॒।यत्।इ॒दम्।ते॒।अ॒स्मे इति॑॥  
भव॑।द्यु॒म्नी।वा॒ध्रि॒ऽअ॒श्व॒।उ॒त।गो॒पाः।मा।त्वा॒।ता॒री॒त्।अ॒भिऽमा॑तिः।जना॑नाम्।शूरः॑ऽइव।घृ॒ष्णुः।च्यव॑नः।सु॒ऽमि॒त्रः।प्र।नु।वो॒च॒म्।वाध्रि॑ऽअश्वस्य।नाम॑॥  
सम्।अ॒ज्र्या॑।प॒र्व॒त्या॑।वसू॑नि।दासा॑।वृ॒त्राणि॑।आर्या॑।जि॒गे॒थ॒।शूरः॑ऽइव।घृ॒ष्णुः।च्यव॑नः।जना॑नाम्।त्वम्।अ॒ग्ने॒।पृ॒त॒ना॒ऽयून्।अ॒भि।स्याः॒॥  
दी॒र्घऽत॑न्तुः।बृ॒हत्ऽउ॑क्षा।अ॒यम्।अ॒ग्निः।स॒हस्र॑ऽस्तरीः।श॒तऽनी॑थः।ऋभ्वा॑।द्यु॒ऽमान्।द्यु॒मत्ऽसु॑।नृऽभिः॑।मृ॒ज्यमा॑नः।सु॒ऽमि॒त्रेषु॑।दी॒द॒यः॒।दे॒व॒यत्ऽसु॑॥  
त्वे इति॑।धे॒नुः।सु॒ऽदुघा॑।जा॒त॒वे॒दः॒।अ॒स॒श्चता॑ऽइव।स॒म॒ना।स॒बः॒ऽधुक्।त्वम्।नृऽभिः॑।दक्षि॑णावत्ऽभिः।अ॒ग्ने॒।सु॒ऽमि॒त्रेभिः॑।इ॒ध्य॒से॒।दे॒व॒यत्ऽभिः॑॥  
दे॒वाः।चि॒त्।ते॒।अ॒मृताः॑।जा॒त॒ऽवे॒दः॒।म॒हि॒मान॑म्।वा॒धि॒ऽअ॒श्व॒।प्र।वो॒च॒न्।यत्।स॒म्ऽपृच्छ॑म्।मानु॑षीः।विशः॑।आय॑न्।त्वम्।नृऽभिः॑।अ॒ज॒यः॒।त्वाऽवृ॑धेभिः॥  
पि॒ताऽइ॑व।पु॒त्रम्।अ॒बि॒भः॒।उ॒पऽस्थे॑।त्वाम्।अ॒ग्ने॒।व॒ध्रि॒ऽअ॒श्वः।स॒प॒र्यन्।जु॒षा॒णः।अ॒स्य॒।स॒म्ऽइध॑म्।य॒वि॒ष्ठ॒।उ॒त।पूर्वा॑न्।अ॒व॒नोः॒।व्राध॑तः।चि॒त्॥  
शश्व॑त्।अ॒ग्निः।व॒ध्रि॒ऽअ॒श्वस्य॑।शत्रू॑न्।नृऽभिः॑।जि॒गा॒य॒।सु॒तसो॑मवत्ऽभिः।सम॑नम्।चि॒त्।अ॒द॒हः॒।चि॒त्र॒भा॒नो॒ इति॑ चित्रऽभानो।अव॑।व्राध॑न्तम्।अ॒भि॒न॒त्।वृ॒धः।चि॒त्॥  
अ॒यम्।अ॒ग्निः।व॒ध्रि॒ऽअ॒श्वस्य॑।वृ॒त्र॒ऽहा।स॒न॒कात्।प्रऽइ॑द्धः।नम॑सा।उ॒प॒ऽवा॒क्यः॑।सः।नः॒।अजा॑मीन्।उ॒त।वा॒।विऽजा॑मीन्।अ॒भि।ति॒ष्ठ॒।शर्ध॑तः।वा॒ध्रि॒ऽअ॒श्व॒॥  
