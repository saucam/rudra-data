

  
प्र।ते॒।म॒हे।वि॒दथे॑ श॒म्सि॒ष॒म्।हरी॒ इति॑।प्र।ते॒।व॒न्वे॒।व॒नुषः॑।ह॒र्य॒तम्।मद॑म्।घृ॒तम्।न।यः।हरि॑ऽभिः।चारु॑।सेच॑त।आ।त्वा॒।वि॒श॒न्तु॒।हरि॑ऽवर्पसम्।गिरः॑॥  
हरि॑म्।हि।योनि॑म्।अ॒भि।ये।स॒म्ऽअस्व॑रन्।हि॒न्वन्तः॑।हरी॒ इति॑।दि॒व्यम्।यथा॑।सदः॑।आ।यम्।पृ॒णन्ति॑।हरि॑ऽभिः।न।धे॒नवः॑।इन्द्रा॑य।शू॒षम्।हरि॑ऽवन्तम्।अ॒र्च॒त॒॥  
सः।अ॒स्य॒।वज्रः॑।हरि॑तः।यः।आ॒य॒सः।हरिः॑।निऽका॑मः।हरिः॑।आ।गभ॑स्त्योः।द्यु॒म्नी।सु॒ऽशि॒प्रः।हरि॑मन्युऽसायकः।इन्द्रे॑।नि।रू॒पा।हरि॑ता।मि॒मि॒क्षि॒रे॒॥  
दि॒वि।न।के॒तुः।अधि॑।धा॒यि॒।ह॒र्य॒तः।वि॒व्यच॑त्।वज्रः॑।हरि॑तः।न।रंह्या॑।तु॒दत्।अहि॑म्।हरि॑ऽशिप्रः।यः।आ॒य॒सः।स॒हस्र॑ऽशोकाः।अ॒भ॒व॒त्।ह॒रि॒म्ऽभ॒रः॥  
त्वम्ऽत्व॑म्।अ॒ह॒र्य॒थाः॒।उप॑ऽस्तुतः।पूर्वे॑भिः।इ॒न्द्र॒।ह॒रि॒ऽके॒श॒।यज्व॑ऽभिः।त्वम्।ह॒र्य॒सि॒।तव॑।विश्व॑म्।उ॒क्थ्य॑म्।असा॑मि।राधः॑।ह॒रि॒ऽजा॒त॒।ह॒र्य॒तम्॥  
ता।व॒ज्रिण॑म्।म॒न्दिनम्।स्तोम्य॑म्।मदे॑।इन्द्र॑म्।रथे॑।व॒ह॒तः॒।ह॒र्य॒ता।हरी॒ इति॑।पु॒रूणि॑।अ॒स्मै॒।सव॑नानि।हर्य॑ते।इन्द्रा॑य।सोमाः॑।हर॑यः।द॒ध॒न्वि॒रे॒॥  
अर॑म्।कामा॑य।हर॑यः।द॒ध॒न्वि॒रे॒।स्थि॒राय॑।हि॒न्व॒न्।हर॑यः।हरी॒ इति॑।तु॒रा।अर्व॑त्ऽभिः।यः।हरि॑ऽभिः।जोष॑म्।ईय॑ते।सः।अ॒स्य॒।काम॑म्।हरि॑ऽवन्तम्।आ॒न॒शे॒॥  
हरि॑ऽश्मशारुः।हरि॑ऽकेशः।आ॒य॒सः।तु॒रः॒ऽपेये॑।यः।ह॒रि॒ऽपाः।अव॑र्धत।अर्व॑त्ऽभिः।यः।हरि॑ऽभिः।वा॒जिनी॑ऽवसुः।अति॑।विश्वा॑।दुः॒ऽइ॒ता।पारि॑षत्।हरी॒ इति॑॥  
स्रुवा॑ऽइव।यस्य॑।हरि॑णी॒ इति॑।वि॒ऽपे॒ततुः॑।शिप्रे॒ इति॑।वाजा॑य।हरि॑णी॒ इति॑।दवि॑ध्वतः।प्र।यत्।कृ॒ते।च॒म॒से।मर्मृ॑जत्।हरी॒ इति॑।पी॒त्वा।मद॑स्य।ह॒र्य॒तस्य।अन्ध॑सः॥  
उ॒त।स्म॒।सद्म॑।ह॒र्य॒तस्य॑।प॒स्त्योः॑।अत्यः॑।न।वाज॑म्।हरि॑ऽवान्।अ॒चि॒क्र॒द॒त्।म॒ही।चि॒त्।हि।धि॒षणा॑।अह॑र्यत्।ओज॑सा।बृ॒हत्।वयः॑।द॒धि॒षे॒।ह॒र्य॒तः।चि॒त्।आ॥  
आ।रोद॑सी॒ इति॑।हर्य॑माणः।म॒हि॒ऽत्वा।नव्य॑म्ऽनव्यम्।ह॒र्य॒सि॒।मन्म॑।नु।प्रि॒यम्।प्र।प॒स्त्य॑म्।अ॒सु॒र॒।ह॒र्य॒तम्।गोः।आ॒विः।कृ॒धि॒।हर॑ये।सूर्या॑य॥  
आ।त्वा॒।ह॒र्यन्त॑म्।प्र॒ऽयुजः॑।जना॑नाम्।रथे॑।व॒ह॒न्तु॒।हरि॑ऽशिप्रम्।इ॒न्द्र॒।पिब॑।यथा॑।प्रति॑ऽभृतस्य।मध्वः॑।हर्य॑न्।य॒ज्ञम्।स॒ध॒ऽमादे॑।दश॑ऽओणिम्॥  
अपाः॑।पूर्वे॑षाम्।ह॒रि॒ऽवः॒।सु॒ताना॑म्।अथो॒ इति॑।इ॒दम्।सव॑नम्।केव॑लम्।ते॒।म॒म॒द्धि।सोम॑म्।मधु॑ऽमन्तम्।इ॒न्द्र॒।स॒त्रा।वृ॒ष॒न्।ज॒ठरे॑।आ।वृ॒ष॒स्व॒॥  
