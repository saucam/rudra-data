

  
असा॑वि।सोमः॑।पु॒रु॒ऽहू॒त॒।तुभ्य॑म्।हरि॑ऽभ्याम्।य॒ज्ञम्।उप॑।या॒हि॒।तूय॑म्।तुभ्य॑म्।गिरः॑।विप्र॑ऽवीराः।इ॒या॒नाः।द॒ध॒न्वि॒रे।इ॒न्द्र॒।पिब॑।सु॒तस्य॑॥  
अ॒प्ऽसु।धू॒तस्य॑।ह॒रि॒ऽवः॒।पिब॑।इ॒ह।नृऽभिः॑।सु॒तस्य॑।ज॒ठर॑म्।पृ॒ण॒स्व॒।मि॒मि॒क्षुः।यम्।अद्र॑यः।इ॒न्द्र॒।तुभ्य॑म्।तेभिः॑।व॒र्ध॒स्व॒।मद॑म्।उ॒क्थ॒ऽवा॒हः॒॥  
प्र।उ॒ग्राम्।पी॒तिम्।वृष्णे॑।इ॒य॒र्मि॒।स॒त्याम्।प्र॒ऽयै।सु॒तस्य॑।ह॒रि॒ऽअ॒श्व॒।तुभ्य॑म्।इन्द्र॑।धेना॑भिः।इ॒ह।मा॒द॒य॒स्व॒।धी॒भिः।विश्वा॑भिः।शच्या॑।गृ॒णा॒नः॥  
ऊ॒ती।श॒ची॒ऽवः॒।तव॑।वी॒र्ये॑ण।वयः॑।दधा॑नाः।उ॒शिजः॑।ऋ॒त॒ऽज्ञाः।प्र॒जाऽव॑त्।इ॒न्द्र॒।मनु॑षः।दु॒रो॒णे।त॒स्थुः।गृ॒णन्तः॑।स॒ध॒ऽमाद्या॑सः॥  
प्रनी॑तिऽभिः।ते॒।ह॒रि॒ऽअ॒श्व॒।सु॒ऽस्तोः।सु॒सु॒म्नस्य॑।पु॒रु॒ऽरुचः॑।जना॑सः।मंहि॑ष्ठाम्।ऊ॒तिम्।वि॒ऽतिरे॑।दधा॑नाः।स्तो॒तारः॑।इ॒न्द्र॒।तव॑।सू॒नृता॑भिः॥  
उप॑।ब्रह्मा॑णि।ह॒रि॒ऽवः॒।हरि॑ऽभ्याम्।सोम॑स्य।या॒हि॒।पी॒तये॑।सु॒तस्य॑।इन्द्र॑।त्वा॒।य॒ज्ञः।क्षम॑माणम्।आ॒न॒ट्।दा॒श्वान्।अ॒सि॒।अ॒ध्व॒रस्य॑।प्र॒ऽके॒तः॥  
स॒हस्र॑ऽवाजम्।अ॒भि॒मा॒ति॒ऽसह॑म्।सु॒तेऽर॑णम्।म॒घऽवा॑नम्।सु॒ऽवृ॒क्तिम्।उप॑।भू॒ष॒न्ति॒।गिरः॑।अप्र॑तिऽइतम्।इन्द्र॑म्।न॒म॒स्याः।ज॒रि॒तुः।प॒न॒न्त॒॥  
स॒प्त।आपः॑।दे॒वीः।सु॒ऽरणाः॑।अमृ॑क्ताः।याभिः॑।सिन्धु॑म्।अत॑रः।इ॒न्द्र॒।पूः॒ऽभित्।न॒व॒तिम्।स्रो॒त्याः।नव॑।च॒।स्रव॑न्तीः।दे॒वेभ्यः॑।गा॒तुम्।मनु॑षे।च॒।वि॒न्दः॒॥  
अ॒पः।म॒हीः।अ॒भिऽश॑स्तेः।अ॒मु॒ञ्चः॒।अजा॑गः।आ॒सु॒।अधि॑।दे॒वः।एकः॑।इन्द्र॑।याः।त्वम्।वृ॒त्र॒ऽतूर्ये॑।च॒कर्थ॑।ताभिः॑।वि॒श्वऽआ॑युः।त॒न्व॑म्।पु॒पु॒ष्याः॒॥  
वी॒रेण्यः॑।क्रतुः॑।इन्द्रः॑।सु॒ऽश॒स्तिः।उ॒त।अपि॑।धेना॑।पु॒रु॒ऽहू॒तम्।ई॒ट्टे॒।आर्द॑यत्।वृ॒त्रम्।अकृ॑णोत्।ऊँ॒ इति॑।लोक॑म्।स॒स॒हे।श॒क्रः।पृत॑नाः।अ॒भि॒ष्टिः॥  
शु॒नम्।हु॒वे॒म॒।म॒घऽवा॑नम्।इन्द्र॑म्।अ॒स्मिन्।भरे॑।नृऽत॑मम्।वाज॑ऽसातौ।शृ॒ण्वन्त॑म्।उ॒ग्रम्।ऊ॒तये॑।स॒मत्ऽसु॑।घ्नन्त॑म्।वृ॒त्राणि॑।स॒म्ऽजित॑म्।धना॑नाम्॥  
