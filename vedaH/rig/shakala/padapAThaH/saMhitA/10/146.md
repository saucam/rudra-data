

  
अर॑ण्यानि।अर॑ण्यान्यि।अ॒सौ।या।प्रऽइ॑व।नश्य॑सि।क॒था।ग्राम॑म्।न।पृ॒च्छ॒सि॒।न।त्वा॒।भीःऽइ॑व।वि॒न्द॒तीँ॒3॥  
वृ॒षा॒ऽर॒वाय॑।वद॑ते।यत्।उ॒प॒ऽअव॑ति।चि॒च्चि॒कः।आ॒घा॒टिभिः॑ऽइव।धा॒वय॑न्।अ॒र॒ण्या॒निः।म॒ही॒य॒ते॒॥  
उ॒त।गावः॑ऽइव।अ॒द॒न्ति॒।उ॒त।वेश्म॑ऽइव दृ॒श्य॒ते॒।उ॒तो इति॑।अ॒र॒ण्या॒निः।सा॒यम्।श॒क॒टीःऽइ॑व।स॒र्ज॒ति॒॥  
गाम्।अ॒ङ्ग।ए॒षः।आ।ह्व॒य॒ति॒।दारु॑।अ॒ङ्ग।ए॒षः।अप॑।अ॒व॒धी॒त्।वस॑न्।अ॒र॒ण्या॒न्याम्।सा॒यम्।अक्रु॑क्षत्।इति॑।म॒न्य॒ते॒॥  
न।वै।अ॒र॒ण्या॒निः।ह॒न्ति॒।अ॒न्यः।च॒।इत्।न।अ॒भि॒ऽगच्छ॑ति।स्वा॒दोः।फल॑स्य।ज॒ग्ध्वाय॑।य॒था॒ऽकाम॑म्।नि।प॒द्य॒ते॒॥  
आञ्ज॑नऽगन्धिम्।सु॒र॒भिम्।ब॒हु॒ऽअ॒न्नाम्।अकृ॑षिऽवलाम्।प्र।अ॒हम्।मृ॒गाणा॑म्।मा॒तर॑म्।अ॒र॒ण्या॒निम्।अ॒शं॒सि॒ष॒म्॥  
