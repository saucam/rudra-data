

  
न।वै।ऊँ॒ इति॑।दे॒वाः।क्षुध॑म्।इत्।व॒धम्।द॒दुः॒।उ॒त।आशि॑तम्।उप॑।ग॒च्छ॒न्ति॒।मृ॒त्यवः॑।उ॒तो इति॑।र॒यिः।पृ॒ण॒तः।न।उप॑।द॒स्य॒ति॒।उ॒त।अपृ॑णन्।म॒र्डि॒तार॑म्।न।वि॒न्द॒ते॒॥  
यः।आ॒ध्राय॑।च॒क॒मा॒नाय॑।पि॒त्वः।अन्न॑ऽवान्।सन्।र॒फि॒ताय॑।उ॒प॒ऽज॒ग्मुषे॑।स्थि॒रम्।मनः॑।कृ॒णु॒ते।सेव॑ते।पु॒रा।उ॒तो इति॑।चि॒त्।सः।म॒र्डि॒तार॑म्।न।वि॒न्द॒ते॒॥  
सः।इत्।भो॒जः।यः।गृ॒हवे॑।ददा॑ति।अन्न॑ऽकामाय।चर॑ते।कृ॒शाय॑।अर॑म्।अ॒स्मै॒।भ॒व॒ति॒।याम॑ऽहूतौ।उ॒त।अ॒प॒रीषु॑।कृ॒णु॒ते॒।सखा॑यम्॥  
न।सः।सखा॑।यः।न।ददा॑ति।सख्ये॑।स॒चा॒ऽभुवे॑।सच॑मानाय।पि॒त्वः।अप॑।अ॒स्मा॒त्।प्र।इ॒या॒त्।न।तत्।ओकः॑।अ॒स्ति॒।पृ॒णन्त॑म्।अ॒न्यम्।अर॑णम्।चि॒त्।इ॒च्छे॒त्॥  
पृ॒णी॒यात्।इत्।नाध॑मानाय।तव्या॑न्।द्राघी॑यांसम्।अनु॑।प॒श्ये॒त॒।पन्था॑म्।ओ इति॑।हि।व॒र्त॒न्ते॒।रथ्या॑ऽइव।च॒क्रा।अ॒न्यम्ऽअ॑न्यम्।उप॑।ति॒ष्ठ॒न्त॒।रायः॑॥  
मोघ॑म्।अन्न॑म्।वि॒न्द॒ते॒।अप्र॑ऽचेताः।स॒त्यम्।ब्र॒वी॒मि॒।व॒धः।इत्।सः।तस्य॑।न।अ॒र्य॒मण॑म्।पुष्य॑ति।नो इति॑।सखा॑यम्।केव॑लऽअघः।भ॒व॒ति॒।के॒व॒ल॒ऽआ॒दी॥  
कृ॒षन्।इत्।फालः॑।आशि॑तम्।कृ॒णो॒ति॒।यन्।अध्वा॑नम्।अप॑।वृ॒ङ्क्ते॒।च॒रित्रैः॑।वद॑न्।ब्र॒ह्मा।अव॑दतः।वनी॑यान्।पृ॒णन्।आ॒पिः।अपृ॑णन्तम्।अ॒भि।स्या॒त्॥  
एक॑ऽपात्।भूयः॑।द्वि॒ऽपदः॑।वि।च॒क्र॒मे॒।द्वि॒ऽपात्।त्रि॒ऽपाद॑म्।अ॒भि।ए॒ति॒।प॒श्चात्।चतुः॑ऽपात्।ए॒ति॒।द्वि॒ऽपदा॑म्।अ॒भि॒ऽस्व॒रे।स॒म्ऽपश्य॑न्।प॒ङ्क्तीः।उ॒प॒ऽतिष्ठ॑मानः॥  
स॒मौ।चि॒त्।हस्तौ॑।न।स॒मम्।वि॒वि॒ष्टः।स॒म्ऽमा॒तरा॑।चि॒त्।न।स॒मम्।दु॒हा॒ते॒ इति॑।य॒मयोः॑।चि॒त्।न।स॒मा।वी॒र्या॑णि।ज्ञा॒ती इति॑।चि॒त्।सन्तौ॑।न।स॒मम्।पृ॒णी॒तः॒॥  
