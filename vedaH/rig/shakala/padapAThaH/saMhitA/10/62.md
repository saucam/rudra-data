

  
ये।य॒ज्ञेन॑।दक्षि॑णया।सम्ऽअ॑क्ताः।इन्द्र॑स्य।स॒ख्यम्।अ॒मृत॒ऽत्वम्।आ॒न॒श।तेभ्यः॑।भ॒द्रम्।अ॒ङ्गि॒र॒सः॒।वः॒।अ॒स्तु॒।प्रति॑।गृ॒भ्णी॒त॒।मा॒न॒वम्।सु॒ऽमे॒ध॒सः॒॥  
ये।उ॒त्ऽआज॑न्।पि॒तरः॑।गो॒ऽमय॑म्।वसु॑।ऋ॒तेन॑।अभि॑न्दन्।प॒रि॒ऽव॒त्स॒रे।व॒लम्।दी॒र्घा॒य॒ुऽत्वम्।अ॒ङ्गि॒र॒सः॒।वः॒।अ॒स्तु॒।प्रति॑।गृ॒भ्णी॒त॒।मा॒न॒वम्।सु॒ऽमे॒ध॒सः॒॥  
ये।ऋ॒तेन॑।सूर्य॑म्।आ।अरो॑हयन्।दि॒वि।अप्र॑थयन्।पृ॒थि॒वीम्।मा॒तर॑म्।वि।सु॒प्र॒जाः॒ऽत्वम्।अ॒ङ्गि॒र॒सः॒।वः॒।अ॒स्तु॒।प्रति॑।गृ॒भ्णी॒त॒।मा॒न॒वम्।सु॒ऽमे॒ध॒सः॒॥  
अ॒यम्।नाभा॑।व॒द॒ति॒।व॒ल्गु।वः॒।गृ॒हे।देव॑ऽपुत्राः।ऋ॒ष॒यः॒।तत्।शृ॒णो॒त॒न॒।सु॒ऽब्र॒ह्म॒ण्यम्।अ॒ङ्गि॒र॒सः॒।वः॒।अ॒स्तु॒।प्रति॑।गृ॒भ्णी॒त॒।मा॒न॒वम्।सु॒ऽमे॒ध॒सः॒॥  
विऽरू॑पासः।इत्।ऋष॑यः।ते।इत्।ग॒म्भी॒रऽवे॑पसः।ते।अङ्गि॑रसः।सू॒नवः॑।ते।अ॒ग्नेः।परि॑।ज॒ज्ञि॒रे॒॥  
ये।अ॒ग्नेः।परि॑।ज॒ज्ञि॒रे।विऽरू॑पासः।दि॒वः।परि॑।नव॑ऽग्वः।नु।दश॑ऽग्वः।अङ्गि॑रःऽतमः।सचा॑।दे॒वेषु॑।मं॒ह॒ते॒॥  
इन्द्रे॑ण।यु॒जा।निः।सृ॒ज॒न्त॒।वा॒घतः॑।व्र॒जम्।गोऽम॑न्तम्।अ॒श्विन॑म्।स॒हस्र॑म्।मे॒।दद॑तः।अ॒ष्ट॒ऽक॒र्ण्यः॑।श्रवः॑।दे॒वेषु॑।अ॒क्र॒त॒॥  
प्र।नू॒नम्।जा॒य॒ता॒म्।अ॒यम्।मनुः॑।तोक्म॑ऽइव।रो॒ह॒तु॒।यः।स॒हस्र॑म्।श॒तऽअ॑श्वम्।स॒द्यः।दा॒नाय॑।मंह॑ते॥  
न।तम्।अ॒श्नो॒ति॒।कः।च॒न।दि॒वःऽइ॑व।सानु॑।आ॒ऽरभ॑म्।सा॒व॒र्ण्यस्य॑।दक्षि॑णा।वि।सिन्धुः॑ऽइव।प॒प्र॒थे॒॥  
उ॒त।दा॒सा।प॒रि॒ऽविषे॑।स्मद्दि॑ष्टी॒ इति॒ स्मत्ऽदि॑ष्टी।गोऽप॑रीणसा।यदुः॑।तु॒र्वः।च॒।मा॒म॒हे॒॥  
स॒ह॒स्र॒ऽदाः।ग्रा॒म॒ऽनीः।मा।रि॒ष॒त्।मनुः॑।सूर्ये॑ण।अ॒स्य॒।यत॑माना।ए॒तु॒।दक्षि॑णा।साव॑र्णेः।दे॒वाः।प्र।ति॒र॒न्तु॒।आयुः॑।यस्मि॑न्।अस्रा॑न्ताः।अस॑नाम।वाज॑म्॥  
