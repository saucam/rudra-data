

  
सोमः॑।एके॑भ्यः।प॒व॒ते॒।घृ॒तम्।एके॑।उप॑।आ॒स॒ते॒।येभ्यः॑।मधु॑।प्र॒ऽधाव॑ति।तान्।चि॒त्।ए॒व।अपि॑।ग॒च्छ॒ता॒त्॥  
तप॑सा।ये।अ॒ना॒धृ॒ष्याः।तप॑सा।ये।स्वः॑।य॒युः।तपः॑।ये।च॒क्रि॒रे।महः॑।तान्।चि॒त्।ए॒व।अपि॑।ग॒च्छ॒ता॒त्॥  
ये।युध्य॑न्ते।प्र॒ऽधने॑षु।शूरा॑सः।ये।त॒नू॒ऽत्यजः॑।ये।वा॒।स॒हस्र॑ऽदक्षिणाः।तान्।चि॒त्।ए॒व।अपि॑।ग॒च्छ॒ता॒त्॥  
ये।चि॒त्।पूर्वे॑।ऋ॒त॒ऽसापः॑।ऋ॒तऽवा॑नः।ऋ॒त॒ऽवृधः॑।पि॒तॄन्।तप॑स्वतः।य॒म॒।तान्।चि॒त्।ए॒व।अपि॑।ग॒च्छ॒ता॒त्॥  
स॒हस्र॑ऽनीथाः।क॒वयः॑।ये।गो॒पा॒यन्ति॑।सूर्य॑म्।ऋषी॑न्।तप॑स्वतः।य॒म॒।त॒पः॒ऽजान्।अपि॑।ग॒च्छ॒ता॒त्॥  
