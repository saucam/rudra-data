

  
यस्मि॑न्।वृ॒क्षे।सु॒ऽप॒ला॒शे।दे॒वैः।स॒म्ऽपिब॑ते।य॒मः।अत्र॑।नः॒।वि॒श्पतिः॑।पि॒ता।पु॒रा॒णान्।अनु॑।वे॒न॒ति॒॥  
पु॒रा॒णा॑न्।अ॒नु॒ऽवेन॑न्तम्।चर॑न्तम्।पा॒पया॑।अ॒मु॒या।अ॒सू॒यन्।अ॒भि।अ॒चा॒क॒श॒म्।तस्मै॑।अ॒स्पृ॒ह॒य॒म्।पुन॒रिति॑॥  
यम्।कु॒मा॒र॒।नव॑म्।रथ॑म्।अ॒च॒क्रम्।मन॑सा।अकृ॑णोः।एक॑ऽईषम्।वि॒श्वतः॑।प्राञ्च॑म्।अप॑श्यन्।अधि॑।ति॒ष्ठ॒सि॒॥  
यम्।कु॒मा॒र॒।प्र।अव॑र्तयः।रथ॑म्।विप्रे॑भ्यः।परि॑।तम्।साम॑।अनु॑।प्र।अ॒व॒र्त॒त॒।सम्।इ॒तः।ना॒वि।आऽहि॑तम्॥  
कः।कु॒मा॒रम्।अ॒ज॒न॒य॒त्।रथ॑म्।कः।निः।अ॒व॒र्त॒य॒त्।कः।स्वि॒त्।तत्।अ॒द्य।नः॒।ब्रू॒या॒त्।अ॒नु॒ऽदेयी॑।यथा॑।अभ॑वत्॥  
यथा॑।अभ॑वत्।अ॒नु॒ऽदेयी॑।ततः॑।अग्र॑म्।अ॒जा॒य॒त॒।पु॒रस्ता॑त्।बु॒ध्नः।आऽत॑तः।प॒श्चात्।निः॒ऽअय॑नम्।कृ॒तम्॥  
इ॒दम्।य॒मस्य॑।सद॑नम्।दे॒व॒ऽमा॒नम्।यत्।उ॒च्यते॑।इ॒यम्।अ॒स्य॒।ध॒म्य॒ते॒।ना॒ळीः।अ॒यम्।गीः॒ऽभिः।परि॑ऽकृतः॥  
