

  
अ॒भि॒ऽव॒र्तेन॑।ह॒विषा॑।येन॑।इन्द्रः॑।अ॒भि॒ऽव॒वृ॒ते।तेन॑।अ॒स्मान्।ब्र॒ह्म॒णः॒।प॒ते॒।अ॒भि।रा॒ष्ट्राय॑।व॒र्त॒य॒॥  
अ॒भि॒ऽवृत्य॑।स॒ऽपत्ना॑न्।अ॒भि।याः।नः॒।अरा॑तयः।अ॒भि।पृ॒त॒न्यन्त॑म्।ति॒ष्ठ॒।अ॒भि।यः।नः॒।इ॒र॒स्यति॑॥  
अ॒भि।त्वा॑।दे॒वः।स॒वि॒ता।अ॒भि।सोमः॑।अवीवृतत्।अ॒भि।त्वा॒।विश्वा॑।भू॒तानि॑।अ॒भि॒ऽव॒र्तः।यथा॑।अस॑सि॥  
येन॑।इन्द्रः॑।ह॒विषा॑।कृ॒त्वी।अभ॑वत्।द्यु॒म्नी।उ॒त्ऽत॒मः।इ॒दम्।तत्।अ॒क्रि॒।दे॒वाः॒।अ॒स॒प॒त्नः।किल॑।अ॒भु॒व॒म्॥  
अ॒स॒प॒त्नः।स॒प॒त्न॒ऽहा।अ॒भिऽरा॑ष्ट्रः।वि॒ऽस॒स॒हिः।यथा॑।अ॒हम्।ए॒षाम्।भू॒ताना॑म्।वि॒ऽराजा॑नि।जन॑स्य।च॒॥  
