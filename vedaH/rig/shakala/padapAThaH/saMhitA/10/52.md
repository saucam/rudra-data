

  
विश्वे॑।दे॒वाः॒।शा॒स्तन॑।मा॒।यथा॑।इ॒ह।होता॑।वृ॒तः।म॒नवै॑।यत्।नि॒ऽसद्य॑।प्र।मे॒।ब्रू॒त॒।भा॒ग॒ऽधेय॑म्।यथा॑।वः॒।येन॑।प॒था।ह॒व्यम्।आ।वः॒।वहा॑नि॥  
अ॒हम्।होता॑।नि।अ॒सी॒द॒म्।यजी॑यान्।विश्वे॑।दे॒वाः॒।म॒रुतः॑।मा॒।जु॒न॒न्ति॒।अहः॑ऽअहः।अ॒श्वि॒ना॒।आध्व॑र्यवम्।वा॒म्।ब्र॒ह्मा।स॒म्ऽइत्।भ॒व॒ति॒।सा।आऽहु॑तिः।वा॒म्॥  
अ॒यम्।यः।होता॑।किः।ऊँ॒ इति॑।सः।य॒मस्य॑।कम्।अपि॑।ऊ॒हे॒।यत्।स॒म्ऽअ॒ञ्जन्ति॑।दे॒वाः।अहः॑ऽअहः।जा॒य॒ते॒।मा॒सिऽमा॒सि।अथ॑।दे॒वाः।द॒धि॒रे॒।ह॒व्य॒ऽवाह॑म्॥  
माम्।दे॒वाः।द॒धि॒रे॒।ह॒व्य॒ऽवाह॑म्।अप॑ऽम्लुक्तम्।ब॒हु।कृ॒च्छ्रा।चर॑न्तम्।अ॒ग्निः।वि॒द्वान्।य॒ज्ञम्।नः॒।क॒ल्प॒या॒ति॒।पञ्च॑ऽयामम्।त्रि॒ऽवृत॑म्।स॒प्तऽत॑न्तुम्॥  
आ।वः॒।य॒क्षि॒।अ॒मृत॒ऽत्वम्।सु॒ऽवीर॑म्।यथा॑।वः॒।दे॒वाः॒।वरि॑वः।करा॑णि।आ।बा॒ह्वोः।वज्र॑म्।इन्द्र॑स्य।धेया॑म्।अथ॑।इ॒माः।विश्वाः॑।पृत॑नाः।ज॒या॒ति॒॥  
त्रीणि॑।श॒ता।त्री।स॒हस्रा॑णि।अ॒ग्निम्।त्रिं॒शत्।च॒।दे॒वाः।नव॑।च॒।अ॒स॒प॒र्य॒न्।औक्ष॑न्।घृ॒तैः।अस्तृ॑णन्।ब॒र्हिः।अ॒स्मै॒।आत्।इत्।होता॑रम्।नि।अ॒सा॒द॒य॒न्त॒॥  
