

  
मा।ए॒न॒म्।अ॒ग्ने॒।वि।द॒हः॒।मा।अ॒भि।शो॒चः॒।मा।अ॒स्य॒।त्वच॑म्।चि॒क्षि॒पः॒।मा।शरी॑रम्।य॒दा।शृ॒तम्।कृ॒णवः॑।जा॒त॒ऽवे॒दः॒।अथ॑।ई॒म्।ए॒न॒म्।प्र।हि॒णु॒ता॒त्।पि॒तृऽभ्यः॑॥  
शृ॒तम्।य॒दा।कर॑सि।जा॒त॒ऽवे॒दः॒।अथ॑।ई॒म्।ए॒न॒म्।परि॑।द॒त्ता॒त्।पि॒तृऽभ्यः॑।य॒दा।गच्छा॑ति।असु॑ऽनीतिम्।ए॒ताम्।अथ॑।दे॒वाना॑म्।व॒श॒ऽनीः।भ॒वा॒ति॒॥  
सूर्य॑म्।चक्षुः॑।ग॒च्छ॒तु॒।वात॑म्।आ॒त्मा।द्याम्।च॒।ग॒च्छ॒।पृ॒थि॒वीम्।च॒।धर्म॑णा।अ॒पः।वा॒।ग॒च्छ॒।यदि॑।तत्र॑।ते॒।हि॒तम्।ओष॑धीषु।प्रति॑।ति॒ष्ठ॒।शरी॑रैः॥  
अ॒जः।भा॒गः।तप॑सा॒।तम्।त॒प॒स्व॒।तम्।ते॒।शो॒चिः।त॒प॒तु॒।तम्।ते॒।अ॒र्चिः।याः।ते॒।शि॒वाः।त॒न्वः॑।जा॒त॒ऽवे॒दः॒।ताभिः॑।व॒ह॒।ए॒न॒म्।सु॒ऽकृता॑म्।ऊँ॒ इति॑।लो॒कम्॥  
अव॑।सृ॒ज॒।पुनः॑।अ॒ग्ने॒।पि॒तृऽभ्यः॑।यः।ते॒।आऽहु॑तः।चर॑ति।स्व॒धाभिः॑।आयुः॑।वसा॑नः।उप॑।वे॒तु॒।शेषः॑।सम्।ग॒च्छ॒ता॒म्।त॒न्वा॑।जा॒त॒ऽवे॒दः॒॥  
यत्।ते॒।कृ॒ष्णः।श॒कु॒नः।आ॒ऽतु॒तोद॑।पि॒पी॒लः।स॒र्पः।उ॒त।वा॒।श्वाप॑दः।अ॒ग्निः।तत्।वि॒श्व॒ऽअत्।अ॒ग॒दम्।कृ॒णो॒तु॒।सोमः॑।च॒।यः।ब्रा॒ह्म॒णान्।आ॒ऽवि॒वेश॑॥  
अ॒ग्नेः।वर्म॑।परि॑।गोभिः॑।व्य॒य॒स्व॒।सम्।प्र।ऊ॒णु॒ष्व॒।पीव॑सा।मेद॑सा।च॒।न।इत्।त्वा॒।धृ॒ष्णुः।हर॑सा।जर्हृ॑षाणः।द॒धृक्।वि॒ऽध॒क्ष्यन्।प॒रि॒ऽअ॒ङ्खया॑ते॥  
इ॒मम्।अ॒ग्ने॒।च॒म॒सम्।मा।वि।जि॒ह्व॒रः॒।प्रि॒यः।दे॒वाना॑म्।उ॒त।सो॒म्याना॑म्।ए॒षः।यः।च॒म॒सः।दे॒व॒ऽपानः॑।तस्मि॑न्।दे॒वाः।अ॒मृताः॑।मा॒द॒य॒न्ते॒॥  
क्र॒व्य॒ऽअद॑म्।अ॒ग्निम्।प्र।हि॒णो॒मि॒।दू॒रम्।य॒मऽरा॑ज्ञः।ग॒च्छ॒तु॒।रि॒प्र॒ऽवा॒हः।इ॒ह।ए॒व।अ॒यम्।इत॑रः।जा॒तऽवे॑दाः।दे॒वेभ्यः॑।ह॒व्यम्।व॒ह॒तु॒।प्र॒ऽजा॒नन्॥  
यः।अ॒ग्निः।क्र॒व्य॒ऽअत्।प्र॒ऽवि॒वेश॑।वः॒।गृ॒हम्।इ॒मम्।पश्य॑न्।इत॑रम्।जा॒तऽवे॑दसम्।तम्।ह॒रा॒मि॒।पि॒तृ॒ऽयज्ञाय॑।दे॒वम्।सः।घ॒र्मम्।इ॒न्वा॒त्।प॒र॒मे।स॒धऽस्थे॑॥  
यः।अ॒ग्निः।क्र॒व्य॒ऽवाह॑नः।पि॒तॄन्।यक्ष॑त्।ऋ॒त॒ऽवृधः॑।प्र।इत्।ऊँ॒ इति॑।ह॒व्यानि॑।वो॒च॒ति॒।दे॒वेभ्यः॑।च॒।पि॒तृऽभ्यः॑।आ॥  
उ॒शन्तः॑।त्वा॒।नि।धी॒म॒हि॒।उ॒शन्तः॑।सम्।इ॒धी॒म॒हि॒।उ॒शन्।उ॒श॒तः।आ।व॒ह॒।पि॒तॄन्।ह॒विषे॑।अत्त॑वे॥  
यम्।त्वम्।अ॒ग्ने॒।स॒म्ऽअद॑हः।तम्।ऊँ॒ इति॑।निः।वा॒प॒य॒।पुन॒रिति॑।कि॒याम्बु॑।अत्र॑।रो॒ह॒तु॒।पा॒क॒ऽदू॒र्वा।विऽअ॑ल्कशा॥  
शीति॑के।शीति॑काऽवति।ह्लादि॑के।ह्लादि॑काऽवति।म॒ण्डू॒क्या॑।सु।सम्।ग॒मः॒।इ॒मम्।सु।अ॒ग्निम्।ह॒र्ष॒य॒॥  
