

  
प्रो इति॑।सु।अ॒स्मै॒।पु॒रः॒ऽर॒थम्।इन्द्रा॑य।शू॒षम्।अ॒र्च॒त॒।अ॒भीके॑।चि॒त्।ऊँ॒ इति॑।लो॒क॒ऽकृत्।स॒म्ऽगे।स॒मत्ऽसु॑।वृ॒त्र॒ऽहा।अ॒स्माक॑म्।बो॒धि॒।चो॒दि॒ता।नभ॑न्ताम्।अ॒न्य॒केषा॑म्।ज्या॒काः।अधि॑।धन्व॑ऽसु॥  
त्वम्।सिन्धू॑न्।अव॑।अ॒सृ॒जः॒।अ॒ध॒राचः॑।अह॑न्।अहि॑म्।अ॒श॒त्रुः।इ॒न्द्र॒।ज॒ज्ञि॒षे॒।विश्व॑म्।पु॒ष्य॒सि॒।वार्य॑म्।तम्।त्वा॒।परि॑।स्व॒जा॒म॒हे॒।नभ॑न्ताम्।अ॒न्य॒केषा॑म्।ज्या॒काः।अधि॑।धन्व॑ऽसु॥  
वि।सु।विश्वा॑।अरा॑तयः।अ॒र्यः।न॒श॒न्त॒।नः॒।धियः॑।अस्ता॑।अ॒सि॒।शत्र॑वे।व॒धम्।यः।नः॒।इ॒न्द्र॒।जिघां॑सति।या।ते॒।रा॒तिः।द॒दिः।वसु॑।नभ॑न्ताम्।अ॒न्य॒केषा॑म्।ज्या॒काः।अधि॑।धन्व॑ऽसु॥  
यः।नः॒।इ॒न्द्र॒।अ॒भितः॑।जनः॑।वृ॒क॒ऽयुः।आ॒ऽदिदे॑शति।अ॒धः॒ऽप॒दम्।तम्।ई॒म्।कृ॒धि॒।वि॒ऽबा॒धः।अ॒सि॒।स॒स॒हिः।नभ॑न्ताम्।अ॒न्य॒केषा॑म्।ज्या॒काः।अधि॑।धन्व॑ऽसु॥  
यः।नः॒।इ॒न्द्र॒।अ॒भि॒ऽदास॑ति।सऽना॑भिः।यः।च॒।निष्ट्यः॑।अव॑।तस्य॑।बल॑म्।ति॒र॒।म॒हीऽइ॑व।द्यौः।अध॑।त्मना॑।नभ॑न्ताम्।अ॒न्य॒केषा॑म्।ज्या॒काः।अधि॑।धन्व॑ऽसु॥  
व॒यम्।इ॒न्द्र॒।त्वा॒ऽयवः॑।स॒खि॒ऽत्वम्।आ।र॒भा॒म॒हे॒।ऋ॒तस्य॑।नः॒।प॒था।न॒याति॑।विश्वा॑नि।दुः॒ऽइ॒ता।नभ॑न्ताम्।अ॒न्य॒केषा॑म्।ज्या॒काः।अधि॑।धन्व॑ऽसु॥  
अ॒स्मभ्य॑म्।सु।त्वम्।इ॒न्द्र॒।ताम्।शि॒क्ष॒।या।दोह॑ते।प्रति॑।वर॑म्।ज॒रि॒त्रे।अच्छि॑द्रऽऊध्नी।पी॒पय॑त्।यथा॑।नः॒।स॒हस्र॑ऽधारा।पय॑सा।म॒ही।गौः॥  
