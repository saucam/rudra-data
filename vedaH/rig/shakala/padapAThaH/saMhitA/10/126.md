

  
न।तम्।अंहः॑।न।दुः॒ऽइ॒तम्।देवा॑सः।अष्ट॑।मर्त्य॑म्।स॒ऽजोष॑सः।यम्।अ॒र्य॒मा।मि॒त्रः।नय॑न्ति।वरु॑णः।अति॑।द्विषः॑॥  
तत्।हि।व॒यम्।वृ॒णी॒महे॑।वरु॑ण।मित्र॑।अर्य॑मन्।येन॑।निः।अंह॑सः।यू॒यम्।पा॒थ।ने॒थ।च॒।मर्त्य॑म्।अति॑।द्विषः॑॥  
ते।नू॒नम्।नः॒।अ॒यम्।ऊ॒तये॑।वरु॑णः।मि॒त्रः।अ॒र्य॒मा।नयि॑ष्ठाः।ऊँ॒ इति॑।नः॒।ने॒षणि॑।पर्षि॑ष्ठाः।ऊँ॒ इति॑।नः॒।प॒र्षणि॑।अति॑।द्विषः॑॥  
यू॒यम्।विश्व॑म्।परि॑।पा॒थ॒।वरु॑णः।मि॒त्रः।अ॒र्य॒मा।यु॒ष्माकम्।शर्म॑णि।प्रि॒ये।स्याम॑।सु॒ऽप्र॒नी॒त॒यः॒।अति॑।द्विषः॑॥  
आ॒दि॒त्यासः॑।अति॑।स्रिधः॑।वरु॑णः।मि॒त्रः।अ॒र्य॒मा।उ॒ग्रम्।म॒रुत्ऽभिः॑।रु॒द्रम्।हु॒वे॒म॒।इन्द्र॑म्।अ॒ग्निम्।स्व॒स्तये॑।अति॑।द्विषः॑॥  
नेता॑रः।ऊँ॒ इति॑।सु।नः॒।ति॒रः।वरु॑णः।मि॒त्रः।अ॒र्य॒मा।अति॑।विश्वा॑नि।दुः॒ऽइ॒ता।राजा॑नः।च॒र्ष॒णी॒नाम्।अति॑।द्विषः॑॥  
शु॒नम्।अ॒स्मभ्य॑म्।ऊ॒तये॑।वरु॑णः।मि॒त्रः।अ॒र्य॒मा।शर्म॑।य॒च्छ॒न्तु॒।स॒ऽप्रथः॑।आ॒दि॒त्यासः॑।यत्।ईम॑हे।अति॑।द्विषः॑॥  
यथा॑।ह॒।त्यत्।व॒स॒वः॒।गौ॒र्य॑म्।चि॒त्।प॒दि।सि॒ताम्।अमु॑ञ्चत।य॒ज॒त्राः॒।ए॒वो इति॑।सु।अ॒स्मत्।मु॒ञ्च॒त॒।वि।अंहः॑।प्र।ता॒रि॒।अ॒ग्ने॒।प्र॒ऽत॒रम्।नः॒।आयुः॑॥  
