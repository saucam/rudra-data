

  
के॒शी।अ॒ग्निम्।के॒शी।वि॒षम्।के॒शी।बि॒भ॒र्ति॒।रोद॑सी॒ इति॑।के॒शी।विश्व॑म्।स्वः॑।दृ॒शे।के॒शी।इ॒दम्।ज्योतिः॑।उ॒च्य॒ते॒॥  
मुन॑यः।वात॑ऽरशनाः।पि॒शङ्गाः॑।व॒स॒ते॒।मला॑।वात॑स्य।अनु॑।ध्राजि॑म्।यन्ति॑।यत्।दे॒वासः॑।अवि॑क्षत॥  
उत्ऽम॑दिता।मौने॑येन।वाता॑न्।आ।त॒स्थि॒म॒।व॒यम्।शरी॑रा।इत्।अ॒स्माक॑म्।यू॒यम्।मर्ता॑सः।अ॒भि।प॒श्य॒थ॒॥  
अ॒न्तरि॑क्षेण।प॒त॒ति॒।विश्वा॑।रू॒पा।अ॒व॒ऽचाक॑शत्।मुनिः॑।दे॒वस्य॑ऽदेवस्य।सौकृ॑त्याय।सखा॑।हि॒तः॥  
वात॑स्य।अश्वः॑।वा॒योः।सखा॑।अथो॒ इति॑।दे॒वऽइ॑षितः।मुनिः॑।उ॒भौ।स॒मु॒द्रौ।आ।क्षे॒ति॒।यः।च॒।पूर्वः॑।उ॒त।अप॑रः॥  
अ॒प्स॒रसा॑म्।ग॒न्ध॒र्वाणा॑म्।मृ॒गाणा॑म्।चर॑णे।चर॑न्।के॒शी।केत॑स्य।वि॒द्वान्।सखा॑।स्वा॒दुः।म॒दिन्ऽत॑मः॥  
वा॒युर्।अ॒स्मै॒।उप॑।अ॒म॒न्थ॒त्।पि॒नष्टि॑।स्म॒।कु॒न॒न्न॒मा।के॒शी।वि॒षस्य॑।पात्रे॑ण।यत्।रु॒द्रेण॑।अपि॑बत्।स॒ह॥  
