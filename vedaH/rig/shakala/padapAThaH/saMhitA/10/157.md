

  
इ॒मा।नु।क॒म्।भुव॑ना।सी॒स॒धा॒म॒।इन्द्रः॑।च॒।विश्वे॑।च॒।दे॒वाः॥  
य॒ज्ञम्।च॒।नः॒।त॒न्व॑म्।च॒।प्र॒ऽजाम्।च॒।आ॒दि॒त्यैः।इन्द्रः॑।स॒ह।ची॒कॢ॒पा॒ति॒॥  
आ॒दि॒त्यैः।इन्द्रः॑।सऽग॑णः।म॒रुत्ऽभिः॑।अ॒स्माक॑म्।भू॒तु॒।अ॒वि॒ता।त॒नू॑नाम्॥  
ह॒त्वाय॑।दे॒वाः।असु॑रान्।यत्।आय॑न्।दे॒वाः।दे॒व॒ऽत्वम्।अ॒भि॒ऽरक्ष॑माणाः॥  
प्र॒त्यञ्च॑म्।अ॒र्कम्।अ॒न॒य॒न्।शची॑भिः।आत्।इत्।स्व॒धाम्।इ॒षि॒राम्।परि॑।अ॒प॒श्य॒न्॥  
