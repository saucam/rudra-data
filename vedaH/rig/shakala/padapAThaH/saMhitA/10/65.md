

  
अ॒ग्निः।इन्द्रः॑।वरु॑णः।मि॒त्रः।आ॒र्य॒मा।वा॒युः।पू॒षा।सर॑स्वती।स॒ऽजोष॑सः।आ॒दि॒त्याः।विष्णुः॑।म॒रुतः॑।स्वः॑।बृ॒हत्।सोमः॑।रु॒द्रः।अदि॑तिः।ब्रह्म॑णः।पतिः॑॥  
इ॒न्द्रा॒ग्नी इति॑।वृ॒त्र॒ऽहत्ये॑षु।सत्प॑ती॒ इति॒ सत्ऽप॑ती।मि॒थः।हि॒न्वा॒ना।त॒न्वा॑।सम्ऽओ॑कसा।अ॒न्तरि॑क्षम्।महि॑।आ।प॒प्रुः॒।ओज॑सा।सोमः॑।घृ॒त॒ऽश्रीः।म॒हि॒मान॑म्।ई॒रय॑न्॥  
तेषा॑म्।हि।म॒ह्ना।मा॒ह॒ताम्।अ॒न॒र्वणा॑म्।स्तोमा॑न्।इय॑र्मि।ऋ॒त॒ऽज्ञाः।ऋ॒त॒ऽवृधा॑म्।ये।अ॒प्स॒वम्।अ॒र्ण॒वम्।चि॒त्रऽरा॑धसः।ते।नः॒।रा॒स॒न्ता॒म्।म॒हये॑।सु॒ऽमि॒त्र्याः॥  
स्वः॑ऽनरम्।अ॒न्तरि॑क्षाणि।रो॒च॒ना।द्यावा॒भूमी॒ इति॑।पृ॒थि॒वीम्।स्क॒म्भुः॒।ओज॑सा।पृ॒क्षाःऽइ॑व।म॒हय॑न्तः।सु॒ऽरा॒तयः॑।दे॒वाः।स्त॒व॒न्ते॒।मनु॑षाय।सू॒रयः॑॥  
मि॒त्राय॑।शि॒क्ष॒।वरु॑णाय।दा॒शुषे॑।या।स॒म्ऽराजा॑।मन॑सा।न।प्र॒ऽयुच्छ॑तः।ययोः॑।धाम॑।धर्म॑णा।रोच॑ते।बृ॒हत्।ययोः॑।उ॒भे इति॑।रोद॑सी॒ इति॑।नाध॑सी॒ इति॑।वृतौ॑॥  
या।गौः।व॒र्त॒निम्।प॒रि॒ऽएति॑।निः॒ऽकृ॒तम्।पयः॑।दुहा॑ना।व्र॒त॒ऽनीः।अ॒वा॒रतः॑।सा।प्र॒ऽब्रु॒वा॒णा।वरु॑णाय।दा॒शुषे॑।दे॒वेभ्यः॑।दा॒श॒त्।ह॒विषा॑।वि॒वस्व॑ते॥  
दि॒वक्ष॑सः।अ॒ग्नि॒ऽजि॒ह्वाः।ऋ॒त॒ऽवृधः॑।ऋ॒तस्य॑।योनि॑म्।वि॒ऽमृ॒शन्तः॑।आ॒स॒ते॒।द्याम्।स्क॒भि॒त्वी।अ॒पः।आ।च॒क्रुः॒।ओज॑सा।य॒ज्ञम्।ज॒नि॒त्वी।त॒न्वि॑।नि।म॒मृजुः॥  
प॒रि॒ऽक्षिता॑।पि॒तरा॑।पू॒र्व॒जाव॑री॒ इति॑ पूर्व॒ऽजाव॑री।ऋ॒तस्य॑।योना॑।क्ष॒य॒तः॒।सम्ऽओ॑कसा।द्यावा॑पृथि॒वी इति॑।वरु॑णाय।सव्र॑ते॒ इति॒ सऽव्र॑ते।घृ॒तऽव॑त्।पयः॑।म॒हि॒षाय॑।पि॒न्व॒तः॒॥  
प॒र्जन्या॒वाता॑।वृ॒ष॒भा।पु॒री॒षिणा॑।इ॒न्द्र॒वा॒यू इति॑।वरु॑णः।मि॒त्रः।अ॒र्य॒मा।दे॒वान्।आ॒दि॒त्यान्।अदि॑तिम्।ह॒वा॒म॒हे॒।ये।पार्थि॑वासः।दि॒व्यासः॑।अ॒प्ऽसु।ये॥  
त्वष्टा॑रम्।वा॒युम्।ऋ॒भ॒वः॒।यः।ओह॑ते।दैव्या॑।होता॑रौ।उ॒षस॑म्।स्व॒स्तये॑।बृह॒स्पति॑म्।वृ॒त्र॒ऽखा॒दम्।सु॒ऽमे॒धस॑म्।इ॒न्द्रि॒यम्।सोम॑म्।ध॒न॒ऽसाः।ऊँ॒ इति॑।ई॒म॒हे॒॥  
ब्रह्म॑।गाम्।अश्व॑म्।ज॒नय॑न्तः।ओष॑धीः।वन॒स्पती॑न्।पृ॒थि॒वीम्।पर्व॑तान्।अ॒पः।सूर्य॑।दि॒वि।रो॒हय॑न्तः।सु॒ऽदान॑वः।आर्या॑।व्र॒ता।वि॒ऽसृ॒जन्तः॑।अधि॑।क्षमि॑॥  
भु॒ज्युम्।अंह॑सः।पि॒पृ॒थः॒।निः।अ॒श्वि॒ना॒।श्याव॑म्।पु॒त्रम्।व॒ध्रि॒ऽम॒त्याः।अ॒जि॒न्व॒त॒म्।क॒म॒ऽद्युव॑म्।वि॒ऽम॒दाय।ऊ॒ह॒थुः॒।यु॒वम्।वि॒ष्णा॒प्व॑म्।विश्व॑काय।अव॑।सृ॒ज॒थः॒॥  
पावी॑रवी।त॒न्य॒तुः।एक॑ऽपात्।अ॒जः।दि॒वः।ध॒र्ता।सिन्धुः॑।आपः॑।स॒मु॒द्रियः॑।विश्वे॑।दे॒वासः॑।शृ॒ण॒व॒न्।वचां॑सि।मे॒।सर॑स्वती।स॒ह।धी॒भिः।पुर॑म्ऽध्या॥  
विश्वे॑।दे॒वाः।स॒ह।धी॒भिः।पुर॑म्ऽध्या।मनोः॑।यज॑त्राः।अ॒मृताः॑।ऋ॒त॒ऽज्ञाः।रा॒ति॒ऽसाचः॑।अ॒भि॒ऽसाचः॑।स्वः॒ऽविदः॑ स्वः॑।गिरः॑।ब्रह्म॑।सु॒ऽउ॒क्तम्।जु॒षे॒र॒त॒॥  
दे॒वान्।वसि॑ष्ठः।अ॒मृता॑न्।व॒व॒न्दे॒।ये।विश्वा॑।भुव॑ना।अ॒भि।प्र॒ऽत॒स्थुः।ते।नः॒।रा॒स॒न्ता॒म्।उ॒रु॒ऽगा॒यम्।अ॒द्य।यू॒यम्।पा॒त॒।स्व॒स्तिऽभिः॑।सदा॑।नः॒॥  
