

  
मनी॑षिणः।प्र।भ॒र॒ध्व॒म्।म॒नी॒षाम्।यथा॑ऽयथा।म॒तयः॑।सन्ति॑।नृ॒णाम्।इन्द्र॑म्।स॒त्यैः।आ।ई॒र॒या॒म॒।कृ॒तेभिः॑।सः।हि।वी॒रः।गि॒र्व॒ण॒स्युः।विदा॑नः॥  
ऋ॒तस्य॑।हि।सद॑सः।धी॒तिः।अद्यौ॑त्।सम्।गा॒ऋष्टे॒यः।वृ॒ष॒भः।गोभिः॑।आ॒न॒ट्।उत्।अ॒ति॒ष्ठ॒त्।त॒वि॒षेण॑।रवे॑ण।म॒हान्ति॑।चि॒त्।सम्।वि॒व्या॒च॒।रजां॑सि॥  
इन्द्रः॑।किल॑।श्रुत्यै॑।अ॒स्य।वे॒द॒।सः।हि।जि॒ष्णुः।प॒थि॒ऽकृत्।सूर्या॑य।आत्।मेना॑म्।कृ॒ण्वन्।अच्यु॑तः।भुव॑त्।गोः।पतिः॑।दि॒वः।स॒न॒ऽजाः।अप्र॑तिऽइतः॥  
इन्द्रः॑।म॒ह्ना।म॒ह॒तः।अ॒र्ण॒वस्य॑।व्र॒ता।अ॒मि॒ना॒त्।अङ्गि॑रःऽभिः।गृ॒णा॒नः।पु॒रूणि॑।चि॒त्।नि।त॒ता॒न॒।रजां॑सि।दा॒धार॑।यः।ध॒रुण॑म्।स॒त्यऽता॑ता॥  
इन्द्रः॑।दि॒वः।प्र॒ति॒ऽमान॑म्।पृ॒थि॒व्याः।विश्वा॑।वे॒द॒।सव॑ना।हन्ति॑।शुष्ण॑म्।म॒हीम्।चि॒त्।द्याम्।आ।अ॒त॒नो॒त्।सूर्ये॑ण।चा॒स्कम्भ॑।चि॒त्।कम्भ॑नेन।स्कभी॑यान्॥  
वज्रे॑ण।हि।वृ॒त्र॒ऽहा।वृ॒त्रम्।अस्तः॑।अदे॑वस्य।शूशु॑वानस्य।मा॒याः।वि।धृ॒ष्णो॒ इति॑।अत्र॑।धृ॒ष॒ता।ज॒घ॒न्थ॒।अथ॑।अ॒भ॒वः॒।म॒घ॒ऽव॒न्।बा॒ह्वुऽओ॑जाः॥  
सच॑न्त।यत्।उ॒षसः॑।सूर्ये॑ण।चि॒त्राम्।अ॒स्य॒।के॒तवः॑।राम्।अ॒वि॒न्द॒न्।आ।यत्।नक्ष॑त्रम्।ददृ॑शे।दि॒वः।न।पुनः॑।य॒तः।नकिः॑।अ॒द्धा।नु।वे॒द॒॥  
दू॒रम्।किल॑।प्र॒थ॒माः।ज॒ग्मुः॒।आ॒सा॒म्।इन्द्र॑स्य।याः।प्र॒ऽस॒वे।स॒स्रुः।आपः॑।क्व॑।स्वि॒त्।अग्र॑म्।क्व॑।बु॒ध्नः।आ॒सा॒म्।आपः॑।मध्य॑म्।क्व॑।वः॒।नू॒नम्।अन्तः॑॥  
सृ॒जः।सिन्धू॑न्।अहि॑ना।ज॒ग्र॒सा॒नान्।आत्।इत्।ए॒ताः।प्र।वि॒वि॒ज्रे॒।ज॒वेन॑।मुमु॑क्षमाणाः।उ॒त।याः।मु॒मु॒च्रे।अध॑।इत्।ए॒ताः।न।र॒म॒न्ते॒।निऽति॑क्ताः॥  
स॒ध्रीचीः॑।सिन्धु॑म्।उ॒श॒तीःऽइ॑व।आ॒य॒न्।स॒नात्।जा॒रः।आ॒रि॒तः।पूः॒ऽभित्।आ॒सा॒म्।अस्त॑म्।आ।ते॒।पार्थि॑वा।वसू॑नि।अ॒स्मे इति॑।ज॒ग्मुः॒।सू॒नृताः॑।इ॒न्द्र॒।पू॒र्वीः॥  
