

  
अबु॑ध्रम्।ऊँ॒ इति॑।त्ये।इन्द्र॑ऽवन्तः।अ॒ग्नयः॑।ज्योतिः॑।भर॑न्तः।उ॒षसः॑।विऽउ॑ष्टिषु।म॒ही इति॑।द्यावा॑पृथि॒वी इति॑।चे॒त॒ता॒म्।अपः॑।अ॒द्य।दे॒वाना॑म्।अवः॑।आ।वृ॒णी॒म॒हे॒॥  
दि॒वःपृ॑थि॒व्योः।अवः॑।आ।वृ॒णी॒म॒हे॒।मा॒तॄन्।सिन्धू॑न्।पर्व॑तान्।श॒र्य॒णाऽव॑तः।अ॒ना॒गाः॒ऽत्वम्।सूर्य॑म्।उ॒षस॑म्।ई॒म॒हे॒।भ॒द्रम्।सोमः॑।सु॒वा॒नः।अ॒द्य।कृ॒णो॒तु॒।नः॒॥  
द्यावा॑।नः॒।अ॒द्य।पृ॒थि॒वी इति॑।अना॑गसः।म॒ही इति॑।त्रा॒ये॒ता॒म्।सु॒वि॒ताय॑।मा॒तरा॑।उ॒षाः।उ॒च्छन्ती॑।अप॑।बा॒ध॒ता॒म्।अ॒घम्।स्व॒स्ति।अ॒ग्निम्।स॒म्ऽइ॒धा॒नम्।ई॒म॒हे॒॥  
इ॒यम्।नः॒।उ॒स्रा।प्र॒थ॒मा।सु॒ऽदे॒व्य॑म्।रे॒वत्।स॒निऽभ्यः॑।रे॒वती॑।वि।उ॑च्छतु।आ॒रे।म॒न्युम्।दुः॒ऽवि॒दत्र॑स्य।धी॒म॒हि॒।स्व॒स्ति।अ॒ग्निम्।स॒म्ऽइ॒धा॒नम्।ई॒म॒हे॒॥  
प्र।याः।सिस्र॑ते।सूर्य॑स्य।र॒श्मिऽभिः॑।ज्योतिः॑।भर॑न्तीः।उ॒षसः॑।विऽउ॑ष्टिषु।भ॒द्राः।नः॒।अ॒द्य।श्रव॑से।वि।उ॒च्छ॒त॒।स्व॒स्ति।अ॒ग्निम्।स॒म्ऽइ॒धा॒नम्।ई॒म॒हे॒॥  
अ॒न॒मी॒वाः।उ॒षसः॑।आ।च॒र॒न्तु॒।नः॒।उत्।अ॒ग्नयः॑।जि॒ह॒ता॒म्।ज्योति॑षा।बृ॒हत्।अयु॑क्षाताम्।अ॒श्विना॑।तूतु॑जिम्।रथ॑म्।स्व॒स्ति।अ॒ग्निम्।स॒म्ऽइ॒धा॒नम्।ई॒म॒हे॒॥  
श्रेष्ठ॑म्।नः॒।अ॒द्य।स॒वि॒तः॒।वरे॑ण्यम्।भा॒गम्।आ।सु॒व॒।सः।हि।र॒त्न॒ऽधाः।असि॑।रा॒यः।जनि॑त्रीन्।धि॒षणा॑म्।उप॑।ब्रु॒वे॒।स्व॒स्ति।अ॒ग्निम्।स॒म्ऽइ॒धा॒नम्।ई॒म॒हे॒॥  
पिप॑र्तु।मा॒।तत्।ऋ॒तस्य॑।प्र॒ऽवाच॑नम्।दे॒वाना॑म्।यत्।म॒नु॒ष्याः॑।अम॑न्महि।विश्वाः॑।इत्।उ॒स्राः।स्पट्।उत्।ए॒ति॒।सूर्यः॑।स्व॒स्ति।अ॒ग्निम्।स॒म्ऽइ॒धा॒नम्।ई॒म॒हे॒॥  
अ॒द्वे॒षः।अ॒द्य।ब॒र्हिषः॑।स्तरी॑मणि।ग्राव्णा॑म्।योगे॑।मन्म॑नः।साधे॑।ई॒म॒हे॒।आ॒दि॒त्याना॑म्।शर्म॑णि।स्थाः।भु॒र॒ण्य॒सि॒।स्व॒स्ति।अ॒ग्निम्।स॒म्ऽइ॒धा॒नम्।ई॒म॒हे॒॥  
आ।नः॒।ब॒र्हिः।स॒ध॒ऽमादे॑।बृ॒हत्।दि॒वि।दे॒वान्।ई॒ळे॒।सा॒दय॑।स॒प्त।होतॄ॑न्।इन्द्र॑म्।मि॒त्रम्।वरु॑णम्।सा॒तये॑।भग॑म्।स्व॒स्ति।अ॒ग्निम्।स॒म्ऽइ॒धा॒नम्।ई॒म॒हे॒॥  
ते।आ॒दि॒त्याः॒।आ।ग॒त॒।स॒र्वता॑तये।वृ॒धे।नः॒।य॒ज्ञम्।अ॒व॒त॒।स॒ऽजो॒ष॒सः॒।बृह॒स्पति॑म्।पू॒षण॑म्।अ॒श्विना॑।भग॑म्।स्व॒स्ति।अ॒ग्निम्।स॒म्ऽइ॒धा॒नम्।ई॒म॒हे॒॥  
तत्।नः॒।दे॒वाः॒।य॒च्छ॒त॒।सु॒ऽप्र॒वा॒च॒नम्।छ॒र्दिः।आ॒दि॒त्याः॒।सु॒ऽभर॑म्।नृ॒ऽपाय्य॑म्।पश्वे॑।तो॒काय॑।तन॑याय।जी॒वसे॑।स्व॒स्ति।अ॒ग्निम्।स॒म्ऽइ॒धा॒नम्।ई॒म॒हे॒॥  
विश्वे॑।अ॒द्य।म॒रुतः॑।विश्वे॑।ऊ॒ती।विश्वे॑।भ॒व॒न्तु॒।अ॒ग्नयः॑।सम्ऽइ॑द्धाः।विश्वे॑।नः॒।दे॒वाः।अ॒व॒सा।आ।ग॒म॒न्तु॒।विश्व॑म्।अ॒स्तु॒।द्रवि॑णम्।वाजः॑।अ॒स्मे इति॑॥  
यम्।दे॒वा॒सः॒।अव॑थ।वाज॑ऽसातौ।यम्।त्राय॑ध्वे।यम्।पि॒पृ॒थ।अति॑।अंहः॑।यः।वः॒।गो॒ऽपी॒थे।न।भ॒यस्य॑।वेद॑।ते।स्या॒म॒।दे॒वऽवी॑तये।तु॒रा॒सः॒॥  
