

  
भ॒द्रम्।नः॒।अपि॑।वा॒त॒य॒।मनः॑॥  
अ॒ग्निम्।ई॒ळे॒।भु॒जाम्।यवि॑ष्ठम्।शा॒सा।मि॒त्रम्।दुः॒ऽधरी॑तुम्।यस्य॑।धर्म॑न्।स्वः॑।एनीः॑।स॒प॒र्यन्ति॑।मा॒तुः।ऊधः॑॥  
यम्।आ॒साः।कृ॒पऽनी॑ळम्।भा॒साऽके॑तुम्।व॒र्धय॑न्ति।भ्राज॑ते।श्रेणि॑ऽदन्॥  
अ॒र्यः।वि॒शाम्।गा॒तुः।ए॒ति॒।प्र।यत्।आन॑ट्।दि॒वः।अन्ता॑न्।क॒विः।अ॒भ्रम्।दीद्या॑नः॥  
जु॒षत्।ह॒व्या।मानु॑षस्य।ऊ॒र्ध्वः।त॒स्थौ॒।ऋभ्वा॑।य॒ज्ञे।मि॒न्वन्।सद्म॑।पु॒रः।ए॒ति॒॥  
सः।हि।क्षेमः॑।ह॒विः।य॒ज्ञः।श्रु॒ष्टी।इत्।अ॒स्य॒।गा॒तुः।ए॒ति॒।अ॒ग्निम्।दे॒वाः।वाशी॑ऽमन्तम्॥  
य॒ज्ञ॒ऽसह॑म्।दुवः॑।इ॒षे॒।अ॒ग्निम्।पूर्व॑स्य।शेव॑स्य।अद्रेः॑।सू॒नुम्।आ॒युम्।आ॒हुः॒॥  
नरः॑।ये।के।च॒।अ॒स्मत्।आ।विश्वा॑।इत्।ते।वा॒मे।आ।स्यु॒रिति॑ स्युः।अ॒ग्निम्।ह॒विषा॑।वर्ध॑न्तः॥  
कृ॒ष्णः।श्वे॒तः।अ॒रु॒षः।यामः॑।अ॒स्य॒।ब्र॒ध्नः।ऋ॒ज्रः।उ॒त।शोणः॑।यश॑स्वान्।हिर॑ण्यऽरूपम्।जनि॑ता।ज॒जा॒न॒॥  
ए॒व।ते॒।अ॒ग्ने॒।वि॒ऽम॒दः।म॒नी॒षाम्।ऊर्जः॑।न॒पा॒त्।अ॒मृते॑भिः।स॒ऽजोषाः॑।गिरः॑।आ।व॒क्ष॒त्।सु॒ऽम॒तीः॑।इ॒या॒नः।इष॑म्।ऊर्ज॑म्।सु॒ऽक्षि॒तिम्।विश्व॑म्।आ।अ॒भा॒रित्य॑भाः॥  
