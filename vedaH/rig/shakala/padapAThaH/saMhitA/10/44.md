

  
आ।या॒तु॒।इन्द्रः॑।स्वऽप॑तिः।मदा॑य।यः।धर्म॑णा।तू॒तु॒जा॒नः।तुवि॑ष्मान्।प्र॒ऽत्व॒क्षा॒णः।अति॑।विश्वा॑।सहां॑सि।अ॒पा॒रेण॑।म॒ह॒ता।वृष्ण्ये॑न॥  
सु॒ऽस्थामा॑।रथः॑।सु॒ऽयमा॑।हरी॒ इति॑।ते॒।मि॒म्यक्ष॑।वज्रः॑।नृ॒ऽप॒ते॒।गभ॑स्तौ।शीभ॑म्।रा॒ज॒न्।सु॒ऽपथा॑।आ।या॒हि॒।अ॒र्वाङ्।वर्धा॑म।ते॒।प॒पुषः॑।वृष्ण्या॑नि॥  
आ।इ॒न्द्र॒ऽवाहः॑।नृ॒ऽपति॑म्।वज्र॑ऽबाहुम्।उ॒ग्रम्।उ॒ग्रासः॑।त॒वि॒षासः॑।ए॒न॒म्।प्रऽत्व॑क्षसम्।वृ॒ष॒भम्।स॒त्यऽशु॑ष्मम्।आ।ई॒म्।अ॒स्म॒ऽत्रा।स॒ध॒ऽमादः॑।व॒ह॒न्तु॒॥  
ए॒व।पति॑म्।द्रो॒ण॒ऽसाच॑म्।सऽचे॑तसम्।ऊ॒र्जः।स्क॒म्भम्।ध॒रुणे॑।आ।वृ॒ष॒ऽय॒से॒।ओजः॑।कृ॒ष्व॒।सम्।गृ॒भा॒य॒।त्वे इति॑।अपि॑।असः॑।यथा॑।के॒ऽनि॒पाना॑म्।इ॒नः।वृ॒धे॥  
गम॑न्।अ॒स्मे इति॑।वसू॑नि।आ।हि।शंसि॑षम्।सु॒ऽआ॒शिष॑म्।भर॑म्।आ।या॒हि॒।सो॒मिनः॑।त्वम्।ई॒शि॒षे॒।सः।अ॒स्मिन्।आ।स॒त्सि॒।ब॒र्हिषि॑।अ॒ना॒धृ॒ष्या।तव॑।पात्रा॑णि।धर्म॑णा॥  
पृथ॑क्।प्र।आ॒य॒न्।प्र॒थ॒माः।दे॒वऽहू॑तयः।अकृ॑ण्वत।श्र॒व॒स्या॑नि।दु॒स्तरा॑।न।ये।शे॒कुः।य॒ज्ञिया॑म्।नाव॑म्।आ॒ऽरुह॑म्।ई॒र्मा।ए॒व।ते।नि।अ॒वि॒श॒न्त॒।केप॑यः॥  
ए॒व।ए॒व।अपा॑क्।अप॑रे।स॒न्तु॒।दुः॒ऽध्यः॑।अश्वाः॑।येषा॑म्।दुः॒ऽयुजः॑।आ॒ऽयु॒यु॒ज्रे।इ॒त्था।ये।प्राक्।उप॑रे।सन्ति॑।दा॒वने॑।पु॒रूणि॑।यत्र॑।व॒युना॑नि।भोज॑ना॥  
गि॒रीन्।अज्रा॑न्।रेज॑मानान्।अ॒धा॒र॒य॒त्।द्यौः।क्र॒न्द॒त्।अ॒न्तरि॑क्षाणि।को॒प॒य॒त्।स॒मी॒ची॒ने इति॑ स॒म्ऽई॒ची॒ने।धि॒षणे॒ इति॑।वि।स्क॒भा॒य॒ति॒।वृष्णः॑।पी॒त्वा।मदे॑।उ॒क्थानि॑।शं॒स॒ति॒॥  
इ॒मम्।बि॒भ॒र्मि॒।सुऽकृ॑तम्।ते॒।अ॒ङ्कु॒शम्।येन॑।आ॒ऽरु॒जासि॑।म॒घ॒ऽव॒न्।श॒फ॒ऽआ॒रुजः॑।अ॒स्मिन्।सु।ते॒।सव॑ने।अ॒स्तु॒।ओ॒क्य॑म्।सु॒ते।इ॒ष्टौ।म॒घ॒ऽव॒न्।बो॒धि॒।आऽभ॑गः॥  
गोभिः॑।त॒रे॒म॒।अम॑तिम्।दुः॒ऽएवा॑म्।यवे॑न।क्षुध॑म्।पु॒रु॒ऽहू॒त॒।विश्वा॑म्।व॒यम्।राज॑ऽभिः।प्र॒थ॒मा।धना॑नि।अ॒स्माके॑न।वृ॒जने॑न।ज॒ये॒म॒॥  
बृ॒हस्पतिः॑।नः॒।परि॑।पा॒तु॒।प॒श्चात्।उ॒त।उत्ऽत॑रस्मात्।अध॑रात्।अ॒घ॒ऽयोः।इन्द्रः॑।पु॒रस्ता॑त्।उ॒त।म॒ध्य॒तः।नः॒।सखा॑।सखि॑ऽभ्यः।वरि॑ऽवः।कृ॒णो॒तु॒॥  
