

  
स॒त्येन॑।उत्त॑भिता।भूमिः॑।सूर्ये॑ण।उत्त॑भिता।द्यौः।ऋ॒तेन॑।आ॒दि॒त्याः।ति॒ष्ठ॒न्ति॒।दि॒वि।सोमः॑।अधि॑।श्रि॒तः॥  
सोमे॑न।आ॒दि॒त्याः।ब॒लिनः॑।सोमे॑न।पृ॒थि॒वी।म॒ही।अथो॒ इति॑।नक्ष॑त्राणाम्।ए॒षाम्।उ॒पऽस्थे॑।सोमः॑।आऽहि॑तः॥  
सोम॑म्।म॒न्य॒ते॒।प॒पि॒ऽवान्।यत्।स॒म्ऽपिं॒षन्ति॑।ओष॑धिम्।सोम॑म्।यम्।ब्र॒ह्माणः॑।वि॒दुः।न।तस्य॑।अ॒श्ना॒ति॒।कः।च॒न॥  
आ॒च्छत्ऽवि॑धानैः।गु॒पि॒तः।बार्ह॑तैः।सो॒म॒।र॒क्षि॒तः।ग्राव्णा॑म्।इत्।शृ॒ण्वन्।ति॒ष्ठ॒सि॒।न।ते॒।अ॒श्ना॒ति॒।पार्थि॑वः॥  
यत्।त्वा॒।दे॒व॒।प्र॒ऽपिब॑न्ति।ततः॑।आ।प्या॒य॒से॒।पुन॒रिति॑।वा॒युः।सोम॑स्य।र॒क्षि॒ता।समा॑नाम्।मासः॑।आऽकृ॑तिः॥  
रैभी॑।आ॒सी॒त्।अ॒नु॒ऽदेयी॑।ना॒रा॒शं॒सी।नि॒ऽओच॑नी।सू॒र्यायाः॑।भ॒द्रम्।इत्।वासः॑।गाथ॑या।ए॒ति॒।परि॑ऽकृतम्॥  
चित्तिः॑।आः॒।उ॒प॒ऽबर्ह॑णम्।चक्षुः॑।आः॒।अ॒भि॒ऽअञ्ज॑नम्।द्यौः।भूमिः॑।कोशः॑।आ॒सी॒त्।यत्।अया॑त्।सू॒र्या।पति॑म्॥  
स्तोमाः॑।आ॒स॒न्।प्र॒ति॒ऽधयः॑।कु॒रीर॑म्।छन्दः॑।ओ॒प॒शः।सू॒र्यायाः॑।अ॒श्विना॑।व॒रा।अ॒ग्निः।आ॒सी॒त्।पु॒रः॒ऽग॒वः॥  
सोमः॑।व॒धू॒ऽयुः।अ॒भ॒व॒त्।अ॒श्विना॑।आ॒स्ता॒म्।उ॒भा।व॒रा।सू॒र्याम्।यत्।पत्ये॑।शंस॑न्तीम्।मन॑सा।स॒वि॒ता।अद॑दात्॥  
मनः॑।अ॒स्याः॒।अनः॑।आ॒सी॒त्।द्यौः।आ॒सी॒त्।उ॒त।छ॒दिः।शु॒क्रौ।अ॒न॒ड्वाहौ॑।आ॒स्ता॒म्।यत्।अया॑त्।सू॒र्या।गृ॒हम्॥  
ऋ॒क्ऽसा॒माभ्या॑म्।अ॒भिऽहि॑तौ।गावौ॑।ते॒।सा॒म॒नौ।इ॒तः॒।श्रोत्र॑म्।ते॒।च॒क्रे इति॑।आ॒स्ता॒म्।दि॒वि।पन्थाः॑।च॒रा॒च॒रः॥  
शुची॑।ते॒।च॒क्रे इति॑।या॒त्याः।वि॒ऽआ॒नः।अक्षः॑।आऽह॑तः।अनः॑।म॒न॒स्मय॑म्।सू॒र्या।आ।अ॒रो॒ह॒त्।प्र॒ऽय॒ती।पति॑म्॥  
सू॒र्यायाः॑।व॒ह॒तुः।प्र।अ॒गा॒त्।स॒वि॒ता।यम्।अ॒व॒ऽअसृ॑जत्।अ॒घासु॑।ह॒न्य॒न्ते॒।गावः॑।अर्जु॑न्योः।परि॑।उ॒ह्य॒ते॒॥  
यत्।अ॒श्वि॒ना॒।पृ॒च्छमा॑नौ।अया॑तम्।त्रि॒ऽच॒क्रेण॑।व॒ह॒तुम्।सू॒र्यायाः॑।विश्वे॑।दे॒वाः।अनु॑।तत्।वा॒म्।अ॒जा॒न॒न्।पु॒त्रः।पि॒तरौ॑।अ॒वृ॒णी॒त॒।पू॒षा॥  
यत्।अया॑तम्।शु॒भः॒।प॒ती॒ इति॑।व॒रे॒ऽयम्।सू॒र्याम्।उप॑।क्व॑।एक॑म्।च॒क्रम्।वा॒म्।आ॒सी॒त्।क्व॑।दे॒ष्ट्राय॑।त॒स्थ॒थुः॒॥  
द्वे इति॑।ते॒।च॒क्रे इति॑।सू॒र्ये॒।ब्र॒ह्माणः॑।ऋ॒तु॒ऽथा।वि॒दुः॒।अथ॑।एक॑म्।च॒क्रम्।यत्।गुहा॑।तत्।अ॒द्धा॒तयः॑।इत्।वि॒दुः॒॥  
सू॒र्यायै॑।दे॒वेभ्यः॑।मि॒त्राय॑।वरु॑णाय।च॒।ये।भू॒तस्य॑।प्रऽचे॑तसः।इ॒दम्।तेभ्यः॑।अ॒क॒र॒म्।नमः॑॥  
पू॒र्व॒ऽअ॒प॒रम्।च॒र॒तः॒।मा॒यया॑।ए॒तौ।शिशू॒ इति॑।क्रीळ॑न्तौ।परि॑।या॒तः॒।अ॒ध्व॒रम्।विश्वा॑नि।अ॒न्यः।भुव॑ना।अ॒भि॒ऽचष्टे॑।ऋ॒तून्।अ॒न्यः।वि॒ऽदध॑त्।जा॒य॒ते॒।पुन॒रिति॑॥  
नवः॑ऽनवः।भ॒व॒ति॒।जाय॑मानः।अह्ना॑म्।के॒तुः।उ॒षसा॑म्।ए॒ति॒।अग्र॑म्।भा॒गम्।दे॒वेभ्यः॑।वि।द॒धा॒ति॒।आ॒ऽयन्।प्र।च॒न्द्रमाः॑।ति॒र॒ते॒।दी॒र्घम्।आयुः॑॥  
सु॒ऽकिं॒शु॒कम्।श॒ल्म॒लिम्।वि॒श्वऽरू॑पम्।हिर॑ण्यऽवर्णम्।सु॒ऽवृत॑म्।सु॒ऽच॒क्रम्।आ।रो॒ह॒।सू॒र्ये॒।अ॒मृत॑स्य।लो॒कम्।स्यो॒नम्।पत्ये॑।व॒ह॒तुम्।कृ॑णुष्व॥  
उत्।ई॒र्ष्व॒।अतः॑।पति॑ऽवती।हि।ए॒षा।वि॒श्वऽव॑सुम्।नम॑सा।गीः॒ऽभिः।ई॒ळे॒।अ॒न्याम्।इ॒च्छ॒।पि॒तृ॒ऽसद॑म्।विऽअ॑क्ताम्।सः।ते॒।भा॒गः।ज॒नुषा॑।तस्य॑।वि॒द्धि॒॥  
उत्।ई॒र्ष्व॒।अतः॑।वि॒श्व॒व॒सो॒ इति॑ विश्वऽवसो।नम॑सा।ई॒ळा॒म॒हे॒।त्वा।अ॒न्याम्।इ॒च्छ॒।प्र॒ऽफ॒र्व्य॑म्।सम्।जा॒याम्।पत्या॑।सृ॒ज॒॥  
अ॒नृ॒क्ष॒राः।ऋ॒जवः॑।स॒न्तु॒।पन्थाः॑।येभिः॑।सखा॑यः।यन्ति॑।नः॒।व॒रे॒ऽयम्।सम्।अ॒र्य॒मा।सम्।भगः॑।नः॒।नि॒नी॒या॒त्।सम्।जाः॒ऽप॒त्यम्।सु॒ऽयम॑म्।अ॒स्तु॒।दे॒वाः॒॥  
प्र।त्वा॒।मु॒ञ्चा॒मि॒।वरु॑णस्य।पाशा॑त्।येन॑।त्वा॒।अब॑ध्नात्।स॒वि॒ता।सु॒ऽशेवः॑।ऋ॒तस्य॑।योनौ॑।सु॒ऽकृ॒तस्य॑।लो॒के।अरि॑ष्टाम्।त्वा॒।स॒ह।पत्या॑।द॒धा॒मि॒॥  
प्र।इ॒तः।मु॒ञ्चामि॑।न।अ॒मुतः॑।सु॒ऽब॒द्धाम्।अ॒मुतः॑।क॒र॒म्।यथा॑।इ॒यम्।इ॒न्द्र॒।मी॒ढ्वः॒।सु॒ऽपु॒त्रा।सु॒ऽभगा॑।अस॑ति॥  
पू॒षा।त्वा॒।इ॒तः।न॒य॒तु॒।ह॒स्त॒ऽगृह्य॑।अ॒श्विना॑।त्वा॒।प्र।व॒ह॒ता॒म्।रथे॑न।गृ॒हान्।ग॒च्छ॒।गृ॒हऽप॑त्नी।यथा॑।असः॑।व॒शिनी॑।त्वम्।वि॒दथ॑म्।आ।व॒दा॒सि॒॥  
इ॒ह।प्रि॒यम्।प्र॒ऽजया॑।ते॒।सम्।ऋ॒ध्य॒ता॒म्।अ॒स्मिन्।गृ॒हे।गार्ह॑ऽपत्याय।जा॒गृ॒हि॒।ए॒ना।पत्या॑।त॒न्व॑म्।सम्।सृ॒ज॒स्व॒।अध॑।जिव्री॒ इति॑।वि॒दथ॑म्।आ।व॒दा॒थः॒॥  
नी॒ल॒ऽलो॒हि॒तम्।भ॒व॒ति॒।कृ॒त्या।आ॒स॒क्तिः।वि।अ॒ज्य॒ते॒।एध॑न्ते।अ॒स्याः॒।ज्ञा॒तयः॑।पतिः॑।ब॒न्धेषु॑।ब॒ध्य॒ते॒॥  
परा॑।दे॒हि॒।शा॒मु॒ल्य॑म्।ब्र॒ह्मऽभ्यः॑।वि।भ॒ज॒।वसु॑।कृ॒त्या।ए॒षा।प॒त्ऽवती॑।भू॒त्वी।आ।जा॒या।वि॒श॒ते॒।पति॑म्॥  
अ॒श्री॒रा।त॒नूः।भ॒व॒ति॒।रुश॑ती।पा॒पया॑।अ॒मु॒या।पतिः॑।यत्।व॒ध्वः॑।वास॑सा।स्वम्।अङ्ग॑म्।अ॒भि॒ऽधित्स॑ते॥  
ये।व॒ध्वः॑।च॒न्द्रम्।व॒ह॒तुम्।यक्ष्माः॑।यन्ति॑।जना॑त्।अनु॑।पुन॒रिति॑।तान्।य॒ज्ञियाः॑।दे॒वाः।नय॑न्तु।यतः॑।आऽग॑ताः॥  
मा।वि॒द॒न्।प॒रि॒ऽप॒न्थिनः॑।ये।आ॒सीत्।अ॒न्ति॒।दम्प॑ती॒ इति॒ दम्ऽप॑ती।सु॒ऽगेभिः॑।दुः॒ऽगम्।अति॑।इ॒ता॒म्।अप॑।द्रा॒न्तु॒।अरा॑तयः॥  
सु॒ऽम॒ङ्ग॒लीः।इ॒यम्।व॒धूः।इ॒माम्।स॒म्ऽएत॑।पश्य॑त।सौभा॑ग्यम्।अ॒स्यै॒।द॒त्त्वाय॑।अथ॑।अस्त॑म्।वि।परा॑।इ॒त॒न॒॥  
तृ॒ष्टम्।ए॒तत्।कटु॑कम्।ए॒तत्।अ॒पा॒ष्ठऽव॑त्।वि॒षऽव॑त्।न।ए॒तत्।अत्त॑वे।सू॒र्याम्।यः।ब्र॒ह्मा।वि॒द्यात्।सः।इत्।वाधू॑ऽयम्।अ॒र्ह॒ति॒॥  
आ॒ऽशस॑नम्।वि॒ऽशस॑नम्।अथो॒ इति॑।अ॒धि॒ऽवि॒कर्त॑नम्।सू॒र्यायाः॑।प॒श्य॒।रू॒पाणि॑।तानि॑।ब्र॒ह्मा।तु।शु॒न्ध॒ति॒॥  
गृ॒भ्णामि॑।ते॒।सौ॒भ॒ग॒ऽत्वाय॑।हस्त॑म्।मया॑।पत्या॑।ज॒रत्ऽअ॑ष्टिः।यथा॑।असः॑।भगः॑।अ॒र्य॒मा।स॒वि॒ता।पुर॑म्ऽधिः।मह्य॑म्।त्वा॒।अ॒दुः॒।गार्ह॑ऽपत्याय।दे॒वाः॥  
ताम्।पू॒ष॒न्।शि॒वऽत॑माम्।आ।ई॒र॒य॒स्व॒।यस्या॑म्।बीज॑म्।म॒नु॒ष्याः॑।वप॑न्ति।या।नः॒।ऊ॒रू इति॑।उ॒श॒ती।वि॒ऽश्रया॑ते।यस्या॑म्।उ॒शन्तः॑।प्र॒ऽहरा॑म।शेप॑म्॥  
तुभ्य॑म्।अग्रे॑।परि॑।अ॒व॒ह॒न्।सू॒र्याम्।व॒ह॒तुना॑।स॒ह।पुन॒रिति॑।पति॑ऽभ्यः।जा॒याम्।दाः।अ॒ग्ने॒।प्र॒ऽजया॑।स॒ह॥  
पुन॒रिति॑।पत्नी॑म्।अ॒ग्निः।अ॒दा॒त्।आयु॑षा।स॒ह।वर्च॑सा।दी॒र्घऽआ॑युः।अ॒स्याः॒।यः।पतिः॑।जीवा॑ति।श॒रदः॑।श॒तम्॥  
सोमः॑।प्र॒थ॒मः।वि॒वि॒दे॒।ग॒न्ध॒र्वः।वि॒वि॒दे॒।उत्ऽत॑रः।तृ॒तीयः॑।अ॒ग्निः।ते॒।पतिः॑।तु॒रीयः॑।ते॒।म॒नु॒ष्य॒ऽजाः॥  
सोमः॑।द॒द॒त्।ग॒न्ध॒र्वाय॑।ग॒न्ध॒र्वः।द॒द॒त्।अ॒ग्नये॑।र॒यिम्।च॒।पु॒त्रान्।च॒।अ॒दा॒त्।अ॒ग्निः।मह्य॑म्।अथो॒ इति॑।इ॒माम्॥  
इ॒ह।ए॒व।स्त॒म्।मा।वि।यौ॒ष्ट॒म्।विश्व॑म्।आयुः॑।वि।अ॒श्नु॒त॒म्।क्रीळ॑न्तौ।पु॒त्रैः।नप्तृ॑ऽभिः।मोद॑मानौ।स्वे।गृ॒हे॥  
आ।नः॒।प्र॒ऽजाम्।ज॒न॒य॒तु॒।प्र॒जाऽप॑तिः।आ॒ऽज॒र॒साय॑।सम्।अ॒न॒क्तु॒।अ॒र्य॒मा।अदुः॑ऽमङ्गलीः।प॒ति॒ऽलो॒कम्।आ।वि॒श॒।शम्।नः॒।भ॒व॒।द्वि॒ऽपदे॑।शम्।चतुः॑ऽपदे॥  
अघो॑रऽचक्षुः।अप॑तिऽघ्नी।ए॒धि॒।शि॒वा।प॒शुऽभ्यः॑।सु॒ऽमनाः॑।सु॒ऽवर्चाः॑।वी॒र॒ऽसूः।दे॒वऽका॑मा।स्यो॒ना।शम्।नः॒।भ॒व॒।द्वि॒ऽपदे॑।शम्।चतुः॑ऽपदे॥  
इ॒माम्।त्वम्।इ॒न्द्र॒।मी॒ढ्वः॒।सु॒ऽपु॒त्राम्।सु॒ऽभगा॑म्।कृ॒णु॒।दश॑।अ॒स्या॒म्।पु॒त्रान्।आ।धे॒हि॒।पति॑म्।ए॒का॒द॒शम्।कृ॒धि॒॥  
स॒म्ऽराज्ञी॑।श्वशु॑रे।भ॒व॒।स॒म्ऽराज्ञी॑।श्व॒श्र्वाम्।भ॒व॒।नना॑न्दरि।स॒म्ऽराज्ञी॑।भ॒व॒।स॒म्ऽराज्ञी॑।अधि॑।दे॒वृषु॑॥  
सम्।अ॒ञ्ज॒न्तु॒।विश्वे॑।दे॒वाः।सम्।आपः॑।हृद॑यानि।नौ॒।सम्।मा॒त॒रिश्वा॑।सम्।धा॒ता।सम्।ऊँ॒ इति॑।देष्ट्री॑।द॒धा॒तु॒।नौ॒॥  
