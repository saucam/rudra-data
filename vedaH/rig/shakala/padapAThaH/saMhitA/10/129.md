

  
न।अस॑त्।आ॒सी॒त्।नो इति॑।सत्।आ॒सी॒त्।त॒दानी॑म्।न।आ॒सी॒त्।रजः॑।नो इति॑।विऽओ॑म।प॒रः।यत्।किम्।आ।अ॒व॒री॒व॒रिति॑।कुह॑।कस्य॑।शर्म॑न्।अम्भः॑।किम्।आ॒सी॒त्।गह॑नम्।ग॒भी॒रम्॥  
न।मृ॒त्युः।आ॒सी॒त्।अ॒मृत॑म्।न।तर्हि॑।न।रात्र्याः॑।अह्नः॑।आ॒सी॒त्।प्र॒ऽके॒तः।आनी॑त्।अ॒वा॒तम्।स्व॒धया॑।तत्।एक॑म्।तस्मा॑त्।ह॒।अ॒न्यत्।न।प॒रः।किम्।च॒न।आ॒स॒॥  
तमः॑।आ॒सी॒त्।तम॑सा।गू॒ळ्हम्।अग्रे॑।अ॒प्र॒ऽके॒तम्।स॒लि॒लम्।सर्व॑म्।आः॒।इ॒दम्।तु॒च्छ्येन॑।आ॒भु।अपि॑ऽहितम्।यत्।आसी॑त्।तप॑सः।तत्।म॒हि॒ना।अ॒जा॒य॒त॒।एक॑म्॥  
कामः॑।तत्।अग्रे॑।सम्।अ॒व॒र्त॒त॒।अधि॑।मन॑सः।रेतः॑।प्र॒थ॒मम्।यत्।आसी॑त्।स॒तः।बन्धु॑म्।अस॑ति।निः।अ॒वि॒न्द॒न्।हृ॒दि।प्र॒तीष्या॑।क॒वयः॑।म॒नी॒षा॥  
ति॒र॒श्चीनः॑।विऽत॑तः।र॒श्मिः।ए॒षा॒म्।अ॒धः।स्वि॑त्।आ॒सी॒3त्।उ॒परि॑।स्वित्।आ॒सी॒3त्।रे॒तः॒ऽधाः।आ॒स॒न्।म॒हि॒मानः॑।आ॒स॒न्।स्व॒धा।अ॒वस्ता॑त्।प्रऽय॑तिः।प॒रस्ता॑त्॥  
कः।अ॒द्धा।वे॒द॒।कः।इ॒ह।प्र।वो॒च॒त्।कुतः॑।आऽजा॑ता।कुतः॑।इ॒यम्।विऽसृ॑ष्टिः।अ॒र्वाक्।दे॒वाः।अ॒स्य।वि॒ऽसर्ज॑नेन।अथ॑।कः।वे॒द॒।यतः॑।आ॒ऽब॒भूव॑॥  
इ॒यम्।विऽसृ॑ष्टिः।यतः॑।आ॒ऽब॒भूव॑।यदि॑।वा॒।द॒धे।यदि॑।वा॒।न।यः।अ॒स्य॒।अधि॑ऽअक्षः।प॒र॒मे।विऽओ॑मन्।सः।अ॒ङ्ग।वे॒द॒।यदि॑।वा॒।न।वेद॑॥  
