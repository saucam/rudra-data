

  
आ।जन॑म्।त्वे॒षऽस॑न्दृशम्।माही॑नानाम्।उप॑ऽस्तुतम्।अग॑न्म।बिभ्र॑तः।नमः॑॥  
अस॑मातिम्।नि॒ऽतोश॑नम्।त्वे॒षम्।नि॒ऽय॒यिन॑म्।रथ॑म्।भ॒जेऽर॑थस्य।सत्ऽप॑तिम्॥  
यः।जना॑न्।म॒हि॒षान्ऽइ॑व।अ॒ति॒ऽत॒स्थौ।पवी॑रवान्।उ॒त।अप॑वीरवान्।यु॒धा॥  
यस्य॑।इ॒क्ष्वा॒कुः।उप॑।व्र॒ते।रे॒वान्।म॒रा॒यी।एध॑ते।दि॒विऽइ॑व।पञ्च॑।कृ॒ष्टयः॑॥  
इन्द्र॑।क्ष॒त्रा।अस॑मातिषु।रथ॑ऽप्रोष्ठेषु।धा॒र॒य॒।दि॒विऽइ॑व।सूर्य॑म्।दृ॒शे॥  
अ॒गस्त्य॑स्य।नत्ऽभ्यः॑।सप्ती॒ इति॑।यु॒न॒क्षि॒।रोहि॑ता।प॒णीन्।नि।अ॒क्र॒मीः॒।अ॒भि।विश्वा॑न्।रा॒ज॒न्।अ॒रा॒धसः॑॥  
अ॒यम्।मा॒ता।अ॒यम्।पि॒ता।अ॒यम्।जी॒वातुः॑।आ।अ॒ग॒म॒त्।इ॒दम्।तव॑।प्र॒ऽसर्प॑णम्।सुब॑न्धो॒ इति॒ सुऽब॑न्धो।आ।इ॒हि॒।निः।इ॒हि॒॥  
यथा॑।यु॒गम्।व॒र॒त्रया॑।नह्य॑न्ति।ध॒रुणा॑य।कम्।ए॒व।दा॒धा॒र॒।ते॒।मनः॑।जी॒वात॑वे।न।मृ॒त्यवे॑।अथो॒ इति॑।अ॒रि॒ष्टऽता॑तये॥  
यथा॑।इ॒यम्।पृ॒थि॒वी।म॒ही।दा॒धार॑।इ॒मान्।वन॒स्पती॑न्।ए॒व।दा॒धा॒र॒।ते॒।मनः॑।जी॒वात॑वे।न।मृ॒त्यवे॑।अथो॒ इति॑।अ॒रि॒ष्टऽता॑तये॥  
य॒मात्।अ॒हम्।वै॒व॒स्व॒तात्।सु॒ऽबन्धोः॑।मनः॑।आ।अ॒भ॒र॒म्।जी॒वात॑वे।न।मृ॒त्यवे॑।अथो॒ इति॑।अ॒रि॒ष्टऽता॑तये॥  
न्य॑क्।वातः।अव॑।वा॒ति॒।न्य॑क्।त॒प॒ति॒।सूर्यः॑।नी॒चीन॑म्।अ॒घ्न्या।दु॒हे॒।न्य॑क्।भ॒व॒तु॒।ते॒।रपः॑॥  
अ॒यम्।मे॒।हस्तः॑।भग॑ऽवान्।अ॒यम्।मे॒।भग॑वत्ऽतरः।अ॒यम्।मे॒।वि॒श्वऽभे॑षजः।अ॒यम्।शि॒वऽअ॑भिमर्शनः॥  
