

  
प्र।हि।अच्छ॑।म॒नी॒षाः।स्पा॒र्हाः।यन्ति॑।नि॒ऽयुतः॑।प्र।द॒स्रा।नि॒युत्ऽर॑थः।पू॒षा।अ॒वि॒ष्टु॒।माहि॑नः॥  
यस्य॑।त्यत्।म॒हि॒ऽत्वम्।वा॒ताप्य॑म्।अ॒यम्।जनः॑।विप्रः॑।आ।वं॒स॒त्।धी॒तिऽभिः॑।चिके॑त।सु॒ऽस्तु॒ती॒नाम्॥  
सः।वे॒द॒।सु॒ऽस्तु॒ती॒नाम्।इन्दुः॑।न।पू॒षा।वृषा॑।अ॒भि।प्सुरः॑।प्रु॒षा॒य॒ति॒।व्र॒जम्।नः॒।आ।प्रु॒षा॒य॒ति॒॥  
मं॒सी॒महि॑।त्वा॒।व॒यम्।अ॒स्माक॑म्।दे॒व॒।पू॒ष॒न्।म॒ती॒नाम्।च॒।साध॑नम्।विप्रा॑णाम्।च।आ॒ऽध॒वम्॥  
प्रति॑ऽअर्धिः।य॒ज्ञाना॑म्।अ॒श्व॒ऽह॒यः।रथा॑नाम्।ऋषिः॑।सः।यः।मनुः॑ऽहितः।विप्र॑स्य।य॒व॒य॒त्ऽस॒खः॥  
आ॒ऽधीष॑माणायाः।पतिः॑।शु॒चायाः॑।च॒।शु॒चस्य॑।च॒।वा॒सः॒ऽवा॒यः।अवी॑नाम्।आ।वासां॑सि।मर्मृ॑जत्॥  
इ॒नः।वाजा॑नाम्।पतिः॑।इ॒नः।पु॒ष्टी॒नाम्।सखा॑।प्र।श्मश्रु॑।ह॒र्य॒तः।दू॒धो॒त्।वि।वृथा॑।यः।अदा॑भ्यः॥  
आ।ते॒।रथ॑स्य।पू॒ष॒न्।अ॒जाः।धुर॑म्।व॒वृ॒त्युः॒।विश्व॑स्य।अ॒र्थिनः॑।सखा॑।स॒नः॒ऽजाः।अन॑पऽच्युतः॥  
अ॒स्माक॑म्।ऊ॒र्जा।रथ॑म्।पू॒षा।अ॒वि॒ष्टु॒।माहि॑नः।भुव॑त्।वाजा॑नाम्।वृ॒धः।इ॒मम्।नः॒।शृ॒ण॒व॒त्।हव॑म्॥  
