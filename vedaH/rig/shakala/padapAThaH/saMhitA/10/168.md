

  
वात॑स्य।नु।म॒हि॒मान॑म्।रथ॑स्य।रु॒जन्।ए॒ति॒।स्त॒नय॑न्।अ॒स्य॒।घोषः॑।दि॒वि॒ऽस्पृक्।या॒ति॒।अ॒रु॒णानि॑।कृ॒ण्वन्।उ॒तो इति॑।ए॒ति॒।पृ॒थि॒व्या।रे॒णुम्।अस्य॑न्॥  
सम्।प्र।ई॒र॒ते॒।अनु॑।वात॑स्य।वि॒ऽस्थाः।आ।ए॒न॒म्।ग॒च्छ॒न्ति॒।सम॑नम्।न।योषाः॑।ताभिः॑।स॒ऽयुक्।स॒ऽरथ॑म्।दे॒वः।ई॒य॒ते॒।अ॒स्य।विश्व॑स्य।भुव॑नस्य।राजा॑॥  
अ॒न्तरि॑क्षे।प॒थिऽभिः।ईय॑मानः।न।नि।वि॒श॒ते॒।क॒त॒मत्।च॒न।अह॒रिति॑।अ॒पाम्।सखा॑।प्र॒थ॒म॒ऽजाः।ऋ॒तऽवा॑।क्व॑।स्वि॒त्।जा॒तः।कुतः॑।आ।ब॒भू॒व॒॥  
आ॒त्मा।दे॒वाना॑म्।भुव॑नस्य।गर्भः॑।य॒था॒ऽव॒शम्।च॒र॒ति॒।दे॒वः।ए॒षः।घोषाः॑।इत्।अ॒स्य॒।शृ॒ण्वि॒रे॒।न।रू॒पम्।तस्मै॑।वाता॑य।ह॒विषा॑।वि॒धे॒म॒॥  
