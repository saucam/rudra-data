

  
दे॒वाना॑म्।नु।व॒यम्।जाना॑।प्र।वो॒चा॒म॒।वि॒प॒न्यया॑।उ॒क्थेषु॑।श॒स्यमा॑नेषु।यः।पश्या॑त्।उत्ऽत॑रे।यु॒गे॥  
ब्रह्म॑णः।पतिः॑।ए॒ता।सम्।क॒र्मारः॑ऽइव।अ॒ध॒म॒त्।दे॒वाना॑म्।पू॒र्व्ये।यु॒गे।अस॑तः।सत्।अ॒जा॒य॒त॒॥  
दे॒वाना॑म्।पू॒र्व्ये।यु॒गे।अस॑तः।सत्।अ॒जा॒य॒त॒।तत्।आशाः॑।अनु॑।अ॒जा॒य॒न्त॒।तत्।उ॒त्ता॒नऽप॑दः।परि॑॥  
भूः।ज॒ज्ञे॒।उ॒त्ता॒नऽप॑दः।भु॒वः।आशाः॑।अ॒जा॒य॒न्त॒।अदि॑तेः।दक्षः॑।अ॒जा॒य॒त॒।दक्षा॑त्।ऊँ॒ इति॑।अदि॑तिः।परि॑॥  
अदि॑तिः।हि।अज॑निष्ट।दक्ष॑।या।दु॒हि॒ता।तव॑।ताम्।दे॒वाः।अनु॑।अ॒जा॒य॒न्त॒।भ॒द्राः।अ॒मृत॑ऽबन्धवः॥  
यत्।दे॒वाः॒।अ॒दः।स॒लि॒ले।सुऽसं॑रब्धाः।अति॑ष्ठत।अत्र॑।वः॒।नृत्य॑ताम्ऽइव।ती॒व्रः।रे॒णुः।अप॑।आ॒य॒त॒॥  
यत्।दे॒वाः॒।यत॑यः।य॒था॒।भुव॑नानि।अपि॑न्वत।अत्र॑।स॒मु॒द्रे।आ।गू॒ळ्हम्।आ।सूर्य॑म्।अ॒ज॒भ॒र्त॒न॒॥  
अ॒ष्टौ।पु॒त्रासः॑।अदि॑तेः।ये।जा॒ताः।त॒न्वः॑।परि॑।दे॒वान्।उप॑।प्र।ऐ॒त्।स॒प्तऽभिः॑।परा॑।मा॒र्ता॒ण्डम्।आ॒स्य॒त्॥  
स॒प्तऽभिः॑।पु॒त्रैः।अदि॑तिः।उप॑।प्र।ऐ॒त्।पू॒र्व्य॑म्।यु॒गम्।प्र॒ऽजायै॑।मृ॒त्यवे॑।त्व॒त्।पुनः॑।मा॒र्ता॒ण्डम्।आ।अ॒भ॒र॒त्॥  
