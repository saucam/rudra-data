

  
जनि॑ष्ठाः।उ॒ग्रः।सह॑से।तु॒राय॑।म॒न्द्रः।ओजि॑ष्ठः।ब॒हु॒लऽअ॑भि॑मानः।अव॑र्धन्।इन्द्र॑म्।म॒रुतः॑।चि॒त्।अत्र॑।मा॒ता।यत्।वी॒रम्।द॒धन॑त्।धनि॑ष्ठा॥  
द्रु॒हः।निऽस॑त्ता।पृ॒श॒नी।चि॒त्।एवैः॑।पु॒रु।शंसे॑न।व॒वृ॒धुः॒।ते।इन्द्र॑म्।अ॒भिवृ॑ताऽइव।ता।म॒हा॒ऽप॒देन॑।ध्वा॒न्तात्।प्र॒ऽपि॒त्वात्।उत्।अ॒र॒न्त॒।गर्भाः॑॥  
ऋ॒ष्वा।ते॒।पादा॑।प्र।यत्।जिगा॑सि।अव॑र्धन्।वाजाः॑।उ॒त।ये।चि॒त्।अत्र॑।त्वम्।इ॒न्द्र॒।सा॒ला॒वृ॒कान्।स॒हस्र॑म्।आ॒सन्।द॒धि॒षे॒।अ॒श्विना॑।आ।व॒वृ॒त्याः॒॥  
स॒म॒ना।तूर्णिः॑।उप॑।या॒सि॒।य॒ज्ञम्।आ।नास॑त्या।स॒ख्याय॑।व॒क्षि॒।व॒साव्या॑म्।इ॒न्द्र॒।धा॒र॒यः॒।स॒हस्रा॑।अ॒श्विना॑।शू॒र॒।द॒द॒तुः॒।म॒घानि॑॥  
मन्द॑मानः।ऋ॒तात्।अधि॑।प्र॒ऽजायै॑।सखि॑ऽभिः।इन्द्रः॑।इ॒षि॒रेभिः॑।अर्थ॑म्।आ॒भिः॒।हि।मा॒याः।उप॑।दस्यु॑म्।आ।अगा॑त्।मिहः॑।प्र।त॒म्राः।अ॒व॒प॒त्।तमां॑सि॥  
सऽना॑माना।चि॒त्।ध्व॒स॒यः॒।नि।अ॒स्मै॒।अव॑।अ॒ह॒न्।इन्द्रः॑।उ॒षसः॑।यथा॑।अनः॑।ऋ॒ष्वैः।अ॒ग॒च्छः॒।सखि॑ऽभिः।निऽका॑मैः।सा॒कम्।प्र॒ति॒ऽस्था।हृद्या॑।ज॒घ॒न्थ॒॥  
त्वम्।जा॒घ॒न्थ॒।नमु॑चिम्।म॒ख॒स्युम्।दास॑म्।कृ॒ण्वा॒नः।ऋष॑ये।विऽमा॑यम्।त्वम्।च॒क॒र्थ॒।मन॑वे।स्यो॒नान्।प॒थः।दे॒व॒ऽत्रा।अञ्ज॑साऽइव।याना॑न्॥  
त्वम्।ए॒तानि॑।प॒प्रि॒षे॒।वि।नाम॑।ईशा॑नः।इ॒न्द्र॒।द॒धि॒षे॒।गभ॑स्तौ।अनु॑।त्वा॒।दे॒वाः।शव॑सा।म॒द॒न्ति॒।उ॒परि॑ऽबुध्नान्।व॒निनः॑।च॒क॒र्थ॒॥  
च॒क्रम्।यत्।अ॒स्य॒।अ॒प्ऽसु।आ।निऽस॑त्तम्।उ॒तो इति॑।तत्।अ॒स्मै॒।मधु॑।इत्।च॒च्छ॒द्या॒त्।पृ॒थि॒व्याम्।अति॑ऽसितम्।यत्।ऊधः॑।पयः॑।गोषु॑।अद॑धाः।ओष॑धीषु॥  
अश्वा॑त्।इ॒या॒य॒।इति॑।यत्।वद॑न्ति।ओज॑सः।जा॒तम्।उ॒त।म॒न्ये॒।ए॒न॒म्।म॒न्योः।इ॒या॒य॒।ह॒र्म्येषु॑।त॒स्थौ॒।यतः॑।प्र॒ऽज॒ज्ञे।इन्द्रः॑।अ॒स्य॒।वे॒द॒॥  
वयः॑।सु॒ऽप॒र्णाः।उप॑।से॒दुः॒।इन्द्र॑म्।प्रि॒यऽमे॑धाः।ऋष॑यः।नाध॑मानाः।अप॑।ध्वा॒न्तम्।ऊ॒र्णु॒हि।पू॒र्धि।चक्षुः॑।मु॒मु॒ग्धि।अ॒स्मान्।नि॒धया॑ऽइव।ब॒द्धान्॥  
