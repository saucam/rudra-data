

  
ते।अ॒व॒द॒न्।प्र॒थ॒माः।ब्र॒ह्म॒ऽकि॒ल्बि॒षे।अकू॑पारः।स॒लि॒लः।मा॒त॒रिश्वा॑।वी॒ळुऽह॑राः।तपः॑।उ॒ग्रः।म॒यः॒ऽभूः।आपः॑।दे॒वीः।प्र॒थ॒म॒ऽजाः।ऋ॒तेन॑॥  
सोमः॑।राजा॑।प्र॒थ॒मः।ब्र॒ह्म॒ऽजा॒याम्।पुन॒रिति॑।प्र।अ॒य॒च्छ॒त्।अहृ॑णीयमानः।अ॒नु॒ऽअ॒र्ति॒ता।वरु॑णः।मि॒त्रः।आ॒सी॒त्।अ॒ग्निः।होता॑।ह॒स्त॒ऽगृह्य॑।आ।नि॒ना॒य॒॥  
हस्ते॑न।ए॒व।ग्रा॒ह्यः॑।आ॒ऽधिः।अ॒स्याः॒।ब्र॒ह्म॒ऽजा॒या।इ॒यम्।इति॑।च॒।इत्।अवो॑चत्।न।दू॒ताय॑।प्र॒ऽह्ये॑।त॒स्थे॒।ए॒षा।तथा॑।रा॒ष्ट्रम्।गु॒पि॒तम्।क्ष॒त्रिय॑स्य॥  
दे॒वाः।ए॒तस्या॑म्।अ॒व॒द॒न्त॒।पूर्वे॑।स॒प्त॒ऽऋ॒षयः॑।तप॑से।ये।नि॒ऽसे॒दुः।भी॒मा।जा॒या।ब्रा॒ह्म॒णस्य॑।उप॑ऽनीता।दुः॒ऽधाम्।द॒धा॒ति॒।प॒र॒मे।विऽओ॑मन्॥  
ब्र॒ह्म॒ऽचा॒री।च॒र॒ति॒।वेवि॑षत्।विषः॑।सः।दे॒वाना॑म्।भ॒व॒ति॒।एक॑म्।अङ्ग॑म्।तेन॑।जा॒याम्।अनु॑।अ॒वि॒न्द॒त्।बृह॒स्पतिः॑।सोमे॑न।नी॒ताम्।जु॒ह्व॑म्।न।दे॒वाः॒॥  
पुनः॑।वै।दे॒वाः।अ॒द॒दुः॒।पुनः॑।म॒नु॒ष्याः॑।उ॒त।राजा॑नः।स॒त्यम्।कृ॒ण्वा॒नाः।ब्र॒ह्म॒ऽजा॒याम्।पुनः॑।द॒दुः॒॥  
पु॒नः॒ऽदाय॑।ब्र॒ह्म॒ऽजा॒याम्।कृ॒त्वी।दे॒वैः।नि॒ऽकि॒ल्बि॒षम्।ऊर्ज॑म्।पृ॒थि॒व्याः।भ॒क्त्वाय॑।उ॒रु॒ऽगा॒यम्।उप॑।आ॒स॒ते॒॥  
