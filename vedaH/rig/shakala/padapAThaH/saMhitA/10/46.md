

  
प्र।होता॑।जा॒तः।म॒हान्।न॒भः॒ऽवित्।नृ॒ऽसद्वा॑।सी॒द॒त्।अ॒पाम्।उ॒पऽस्थे॑।दधिः॑।यः।धायि॑।सः।ते॒।वयां॑सि।य॒न्ता।वसू॑नि।वि॒ध॒ते।त॒नू॒ऽपाः॥  
इ॒मम्।वि॒धन्तः॑।अ॒पाम्।स॒धऽस्थे॑।प॒शुम्।न।न॒ष्टम्।प॒दैः।अनु॑।ग्म॒न्।गुहा॑।चत॑न्तम्।उ॒शिजः॑।नमः॑ऽभिः।इ॒च्छन्तः॑।धीराः॑।भृग॑वः।अ॒वि॒न्द॒न्॥  
इ॒मम्।त्रि॒तः।भूरि॑।अ॒वि॒न्द॒त्।इ॒च्छन्।वै॒भु॒ऽव॒सः।मू॒र्धनि॑।अघ्न्या॑याः।सः।शेवृ॑धः।जा॒तः।आ।ह॒र्म्येषु॑।नाभिः॑।युवा॑।भ॒व॒ति॒।रो॒च॒नस्य॑॥  
म॒न्द्रम्।होता॑रम्।उ॒शिजः॑।नमः॑ऽभिः।प्राञ्च॑म्।य॒ज्ञम्।ने॒तार॑म्।अ॒ध्व॒राणा॑म्।वि॒शाम्।अ॒कृ॒ण्व॒न्।अ॒र॒तिम्।पा॒व॒कम्।ह॒व्य॒ऽवाह॑म्।दध॑तः।मानु॑षेषु॥  
प्र।भूः॒।जय॑न्तम्।म॒हान्।वि॒पः॒ऽधाम्।मू॒राः।अमू॑रम्।पु॒राम्।द॒र्माण॑म्।नय॑न्तः।गर्भ॑म्।व॒नाम्।धिय॑म्।धुः॒।हिरि॑ऽश्मश्रुम्।न।अर्वा॑णम्।धन॑ऽअर्चम्॥  
नि।प॒स्त्या॑सु।त्रि॒तः।स्त॒भु॒ऽयन्।परि॑ऽवीतः।योनौ॑।सी॒द॒त्।अ॒न्तरिति॑।अतः॑।स॒म्ऽगृभ्य॑।वि॒शाम्।दमू॑ना।विऽध॑र्मणा।अ॒य॒न्त्रैः।ई॒य॒ते॒।नॄन्॥  
अ॒स्य।अ॒जरा॑सः।द॒माम्।अ॒रित्राः॑।अ॒र्चत्ऽधू॑मासः।अ॒ग्नयः॑।पा॒व॒काः।श्वि॒ती॒चयः॑।श्वा॒त्रासः॑।भु॒र॒ण्यवः॑।व॒न॒ऽसदः॑।वा॒यवः॑।न।सोमाः॑॥  
प्र।जि॒ह्वया॑।भ॒र॒ते॒।वेपः॑।अ॒ग्निः।प्र।व॒युना॑नि।चेत॑सा।पृ॒थि॒व्याः।तम्।आ॒यवः॑।शु॒चय॑न्तम्।पा॒व॒कम्।म॒न्द्रम्।होता॑रम्।द॒धि॒रे॒।यजि॑ष्ठम्॥  
द्यावा॑।यम्।अ॒ग्निम्।पृ॒थि॒वी इति॑।जनि॑ष्टाम्।आपः॑।त्वष्टा॑।भृग॑वः।यम्।सहः॑ऽभिः।ई॒ळेन्य॑म्।प्र॒थ॒मम्।मा॒त॒रिश्वा॑।दे॒वाः।त॒त॒क्षुः॒।मन॑वे।यज॑त्रम्॥  
यम्।त्वा॒।दे॒वाः।द॒धि॒रे।ह॒व्य॒ऽवाह॑म्।पु॒रु॒ऽस्पृहः॑।मानु॑षासः।यज॑त्रम्।सः।याम॑न्।अ॒ग्ने॒।स्तु॒व॒ते।वयः॑।धाः॒।प्र।दे॒व॒ऽयन्।य॒शसः॑।सम्।हि।पू॒र्वीः॥  
