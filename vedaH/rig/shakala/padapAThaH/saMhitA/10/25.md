

  
भ॒द्रम्।नः॒।अपि॑।वा॒त॒य॒।मनः॑।दक्ष॑म्।उ॒त।क्रतु॑म्।अध॑।ते॒।स॒ख्ये।अन्ध॑सः।वि।वः॒।मदे॑।रण॑न्।गावः॑।न।यव॑से।विव॑क्षसे॥  
हृ॒दि॒ऽस्पृशः॑।ते॒।आ॒स॒ते॒।विश्वे॑षु।सो॒म॒।धाम॑ऽसु।अध॑।कामाः॑।इ॒मे।मम॑।वि।वः॒।मदे॑।वि।ति॒ष्ठ॒न्ते॒।व॒सु॒ऽयवः॑।विव॑क्षसे॥  
उ॒त।व्र॒तानि॑।सो॒म॒।ते॒।प्र।अ॒हम्।मि॒ना॒मि॒।पा॒क्या॑।अध॑।पि॒ताऽइ॑व।सू॒नवे॑।वि।वः॒।मदे॑।मृ॒ळ।नः॒।अ॒भि।चि॒त्।व॒धात्।विव॑क्षसे॥  
सम्।ऊँ॒ इति॑।प्र।य॒न्ति॒।धी॒तयः॑।सर्गा॑सः।अ॒व॒तान्ऽइ॑व।क्रतु॑म्।नः॒।सो॒म॒।जी॒वसे॑।वि।वः॒।मदे॑।धा॒रय॑।च॒म॒सान्ऽइ॑व।विव॑क्षसे॥  
तव॑।त्ये।सो॒म॒।शक्ति॑ऽभिः।निऽका॑मासः॑।वि।ऋ॒ण्वि॒रे॒।गृत्स॑स्य।धीराः॑।त॒वसः॑।वि।वः॒।मदे॑।व्र॒जम्।गोऽम॑न्तम्।अ॒श्विन॑म्।विव॑क्षसे॥  
प॒शुम्।नः॒।सो॒म॒।र॒क्ष॒सि॒।पु॒रु॒ऽत्रा।विऽस्थि॑तम्।जग॑त्।स॒म्ऽआकृ॑णोषि।जी॒वसे॑।वि।वः॒।मदे॑।विश्वा॑।स॒म्ऽपश्य॑न्।भुव॑ना।विव॑क्षसे॥  
त्वम्।नः॒।सो॒म॒।वि॒श्वतः॑।गो॒पाः।अदा॑भ्यः।भ॒व॒।सेध॑।रा॒ज॒न्।अप॑।स्रिधः॑।वि।वः॒।मदे॑।मा।नः॒।दुः॒ऽशंसः॑।ई॒श॒त॒।विव॑क्षसे॥  
त्वम्।नः॒।सो॒म॒।सु॒ऽक्रतुः॑।व॒यः॒ऽधेया॑य।जा॒गृ॒हि॒।क्षे॒त्र॒वित्ऽत॑रः।मनु॑षः।वि।वः॒।मदे॑।द्रु॒हः।नः॒।पा॒हि॒।अंह॑सः।विव॑क्षसे॥  
त्वम्।नः॒।वृ॒त्र॒ह॒न्ऽत॒म॒।इन्द्र॑स्य।इ॒न्दो॒ इति॑।शि॒वः।सखा॑।यत्।सी॒म्।हव॑न्ते।स॒म्ऽइ॒थे।वि।वः॒।मदे॑।युध्य॑मानाः।तो॒कऽसा॑तौ।विव॑क्षसे॥  
अ॒यम्।घ॒।सः।तु॒रः।मदः॑।इन्द्र॑स्य।व॒र्ध॒त॒।प्रि॒यः।अ॒यम्।क॒क्षीव॑तः।म॒हः।वि।वः॒।मदे॑।म॒तिम्।विप्र॑स्य।व॒र्ध॒य॒त्।विव॑क्षसे॥  
अ॒यम्।विप्रा॑य।दा॒शुषे॑।वाजा॑न्।इ॒य॒र्ति॒।गोऽम॑तः।अ॒यम्।स॒प्तऽभ्यः॑।आ।वर॑म्।वि।वः॒।मदे॑।प्र।अ॒न्धम्।श्रो॒णम्।च॒।ता॒रि॒ष॒त्।विव॑क्षसे॥  
