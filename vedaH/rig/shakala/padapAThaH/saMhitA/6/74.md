

  
सोमा॑रुद्रा।धा॒रये॑थाम्।असु॒र्य॑म्।प्र।वा॒म् इ॒ष्टयः॑।अर॑म्।अ॒श्नु॒व॒न्तु॒।दमे॑ऽदमे।स॒प्त।रत्ना॑।दधा॑ना।शम्।नः॒।भू॒त॒म्।द्वि॒ऽपदे॑।शम्।चतुः॑ऽपदे॥  
सोमा॑रुद्रा।वि।वृ॒ह॒त॒म्।विषू॑चीम्।अमी॑वा।या।नः॒।गय॑म्।आ॒ऽवि॒वेश॑।आ॒रे।बा॒धे॒था॒म्।निःऽऋ॑तिम्।प॒रा॒चैः।अ॒स्मे इति॑।भ॒द्रा।सौ॒श्र॒व॒सानि॑।स॒न्तु॒॥  
सोमा॑रुद्रा।यु॒वम्।ए॒तानि॑।अ॒स्मे इति॑।विश्वा॑।त॒नूषु॑।भे॒ष॒जानि॑।ध॒त्त॒म्।अव॑।स्य॒त॒म्।मु॒ञ्चत॑म्।यत्।नः॒।अस्ति॑।त॒नूषु॑।ब॒द्धम्।कृ॒तम्।एनः॑।अ॒स्मत्॥  
ति॒ग्मऽआ॑युधौ।ति॒ग्महे॑ती॒ इति॑ ति॒ग्मऽहे॑ती।सु॒ऽशेवौ॑।सोमा॑रुद्रा।इ॒ह।सु।मृ॒ळ॒त॒म्।नः॒।प्र।नः॒।मु॒ञ्च॒त॒म्।वरु॑णस्य।पाशा॑त्।गो॒पा॒यत॑म्।नः॒।सु॒ऽम॒न॒स्यमा॑ना॥  
