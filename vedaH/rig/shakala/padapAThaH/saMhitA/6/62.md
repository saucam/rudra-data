

  
स्तु॒षे।नरा॑।दि॒वः।अ॒स्य।प्र॒ऽसन्ता॑।अ॒श्विना॑।हु॒वे॒।जर॑माणः।अ॒र्कैः।या।स॒द्यः।उ॒स्रा।वि॒ऽउषि॑।ज्मः।अन्ता॑न्।युयू॑षतः।परि॑।उ॒रु।वरां॑सि॥  
ता।य॒ज्ञम्।आ।शुचि॑ऽभिः।च॒क्र॒मा॒णा।रथ॑स्य।भा॒नुम्।रु॒रु॒चुः॒।रजः॑ऽभिः।पु॒रु।वरां॒सि।अमि॑ता।मिमा॑ना।अ॒पः।धन्वा॑नि।अति॑।या॒थः॒।अज्रा॑न्॥  
ता।ह॒।त्यत्।व॒र्तिः।यत्।अर॑ध्रम्।उ॒ग्रा॒।इ॒त्था।धियः॑।ऊ॒ह॒थुः॒।शश्व॑त्।अश्वैः॑।मनः॑ऽजवेभिः।इ॒षि॒रैः।श॒यध्यै॑।परि॑।व्यर्थिः॑।दा॒शुषः॑।मर्त्य॑स्य॥  
ता।नव्य॑सः।जर॑माणस्य।मन्म॑।उप॑।भू॒ष॒तः॒।यु॒यु॒जा॒नस॑प्ती॒ इति॑ यु॒यु॒जा॒नऽस॑प्ती।शुभ॑म्।पृक्ष॑म्।इष॑म्।ऊर्ज॑म्।वह॑न्ता।होता॑।य॒क्ष॒त्।प्र॒त्नः।अ॒ध्रुक्।युवा॑ना॥  
ता।व॒ल्गू।द॒स्रा।पु॒रु॒शाक॑ऽतमा।प्र॒त्ना।नव्य॑सा।वच॑सा।आ।वि॒वा॒से॒।या।शंस॑ते।स्तु॒व॒ते।शम्ऽभ॑विष्ठा।ब॒भू॒वतुः॑।गृ॒ण॒ते।चि॒त्ररा॑ती॒ इति॑ चि॒त्रऽरा॑ती॥  
ता।भु॒ज्युम्।विऽभिः॑।अ॒त्ऽभ्यः।स॒मु॒द्रात्।तुग्र॑स्य।सू॒नुम्।ऊ॒ह॒थुः॒।रजः॑ऽभिः।अ॒रे॒णुऽभिः॑।योज॑नेभिः।भु॒जन्ता॑।प॒त॒त्रिऽभिः॑।अर्ण॑सः।निः।उ॒पऽस्था॑त्॥  
वि।ज॒युषा॑।र॒थ्या॒।या॒त॒म्।अद्रि॑म्।श्रु॒तम्।हव॑म्।वृ॒ष॒णा॒।व॒ध्रि॒ऽम॒त्याः।द॒श॒स्यन्ता॑।श॒यवे॑।पि॒प्य॒थुः॒।गाम्।इति॑।च्य॒वा॒ना॒।सु॒ऽम॒तिम्।भु॒र॒ण्यू॒ इति॑॥  
यत्।रो॒द॒सी॒ इति॑।प्र॒ऽदिवः॑।अस्ति॑।भूमा॑।हेळः॑।दे॒वाना॑म्।उ॒त।म॒र्त्य॒ऽत्रा।तत्।आ॒दि॒त्याः॒।व॒स॒वः॒।रु॒द्रि॒या॒सः॒।र॒क्षः॒ऽयुजे॑।तपुः॑।अ॒घम्।द॒धा॒त॒॥  
यः।ई॒म्।राजा॑नौ।ऋ॒तु॒ऽथा।वि॒ऽदध॑त्।रज॑सः।मि॒त्रः।वरु॑णः।चिके॑तत्।ग॒म्भी॒राय॑।रक्ष॑से।हे॒तिम्।अ॒स्य॒।द्रोघा॑य।चि॒त्।वच॑से।आन॑वाय॥  
अन्त॑रैः।च॒क्रैः।तन॑याय।व॒र्तिः।द्यु॒ऽमता॑।आ।या॒त॒म्।नृ॒ऽवता॑।रथे॑न।सनु॑त्येन।त्यज॑सा।मर्त्य॑स्य।व॒नु॒ष्य॒ताम्।अपि॑।शी॒र्षा।व॒वृ॒क्त॒म्॥  
आ।प॒र॒माभिः॑।उ॒त।म॒ध्य॒माभिः॑।नि॒युत्ऽभिः॑।या॒त॒म्।अ॒व॒माभिः॑।अ॒र्वाक्।दृ॒ळ्हस्य॑।चि॒त्।गोऽम॑तः।वि।व्र॒जस्य॑।दुरः॑।व॒र्त॒म्।गृ॒ण॒ते।चि॒त्र॒रा॒ती॒ इति॑ चित्रऽराती॥  
