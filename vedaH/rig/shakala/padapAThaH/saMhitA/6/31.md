

  
अभूः॑।एकः॑।र॒यि॒ऽप॒ते॒।र॒यी॒णाम्।आ।हस्त॑योः।अ॒धि॒थाः॒।इ॒न्द्र॒।कृ॒ष्टीः।वि।तो॒के।अ॒प्ऽसु।तन॑ये।च॒।सूरे॑।अवो॑चन्त।च॒र्ष॒णयः॑।विवा॑चः॥  
त्वत्।भि॒या।इ॒न्द्र॒।पार्थि॑वानि।विश्वा॑।अच्यु॑ता।चि॒त्।च्य॒व॒य॒न्ते॒।रजां॑सि।द्यावा॒क्षामा॑।पर्व॑तासः।वना॑नि।विश्व॑म्।दृ॒ळ्हम्।भ॒य॒ते॒।अज्म॑न्।आ।ते॒॥  
त्वम्।कुत्से॑न।अ॒भि।शुष्ण॑म्।इ॒न्द्र॒।अ॒शुष॑म्।यु॒ध्य॒।कुय॑वम्।गवि॑ष्टौ।दश॑।प्र॒ऽपि॒त्वे।अध॑।सूर्य॑स्य।मु॒षा॒यः।च॒क्रम्।अवि॑वेः।रपां॑सि॥  
त्वम्।श॒तानि॑।अव॑।शम्ब॑रस्य।पुरः॑।ज॒घ॒न्थ॒।अ॒प्र॒तीनि॑।दस्योः॑।अशि॑क्षः।यत्र॑।शच्या॑।श॒ची॒ऽवः॒।दिवः॑ऽदासाय।सु॒न्व॒ते।सु॒त॒ऽक्रे॒।भ॒रत्ऽवा॑जाय।गृ॒ण॒ते।वसू॑नि॥  
सः।स॒त्य॒ऽस॒त्व॒न्।म॒ह॒ते।रणा॑य।रथ॑म्।आ।ति॒ष्ठ॒।तु॒वि॒ऽनृ॒म्ण॒।भी॒मम्।या॒हि।प्र॒ऽप॒थि॒न्।अव॑सा।उप॑।म॒द्रिक्।प्र।च॒।श्रु॒त॒।श्र॒व॒य॒।च॒र्ष॒णिऽभ्यः॑॥  
