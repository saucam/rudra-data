

  
प्र।नव्य॑सा।सह॑सः।सू॒नुम्।अच्छ॑।य॒ज्ञेन॑।गा॒तुम्।अवः॑।इ॒च्छमा॑नः।वृ॒श्चत्ऽव॑नम्।कृ॒ष्णया॑मम्।रुश॑न्तम्।वी॒ती।होता॑रम्।दि॒व्यम्।जि॒गा॒ति॒॥  
सः।श्वि॒ता॒नः।ता॒न्य॒तुः।रो॒च॒न॒ऽस्थाः।अ॒जरे॑भिः।नान॑दत्ऽभिः।यवि॑ष्ठः।यः।पा॒व॒कः।पु॒रु॒ऽतमः॑।पु॒रूणि॑।पृ॒थूनि॑।अ॒ग्निः।अ॒नु॒ऽयाति॑।भर्व॑न्॥  
वि।ते॒।विष्व॑क्।वात॑ऽजूतासः।अ॒ग्ने॒।भामा॑सः।शु॒चे॒।शुच॑यः।च॒र॒न्ति॒।तु॒वि॒ऽम्र॒क्षासः॑।दि॒व्याः।नव॑ऽग्वाः।वना॑।व॒न॒न्ति॒।धृ॒ष॒ता।रु॒जन्तः॑॥  
ये।ते॒।शु॒क्रासः॑।शुच॑यः।शु॒चि॒ष्मः॒।क्षाम्।वप॑न्ति।विऽसि॑तासः।अश्वाः॑।अध॑।भ्र॒मः।ते॒।उ॒र्वि॒या।वि।भा॒ति॒।या॒तय॑मानः।अधि॑।सानु॑।पृश्नेः॑॥  
अध॑।जि॒ह्वा।पा॒प॒ती॒ति॒।प्र।वृष्णः॑।गो॒षु॒ऽयुधः॑।न।अ॒शनिः॑।सृ॒जा॒ना।शूर॑स्यऽइव।प्रऽसि॑तिः।क्षा॒तिः।अ॒ग्नेः।दुः॒ऽवर्तुः॑।भी॒मः।द॒य॒ते॒।वना॑नि॥  
आ।भा॒नुना॑।पार्थि॑वानि।ज्रयां॑सि।म॒हः।तो॒दस्य॑।धृ॒ष॒ता।त॒त॒न्थ॒।सः।बा॒ध॒स्व॒।अप॑।भ॒या।सहः॑ऽभिः।स्पृधः॑।व॒नु॒ष्यन्।व॒नुषः॑।नि।जू॒र्व॒॥  
सः।चि॒त्र॒।चि॒त्रम्।चि॒तय॑न्तम्।अ॒स्मे इति॑।चित्र॑ऽक्षत्र।चि॒त्रऽत॑मम्।व॒यः॒ऽधाम्।च॒न्द्रम्।र॒यिम्।पु॒रु॒ऽवीर॑म्।बृ॒हन्त॑म्।चन्द्र॑।च॒न्द्राभिः॑।गृ॒ण॒ते।यु॒व॒स्व॒॥  
