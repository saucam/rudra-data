

  
ए॒षा।स्या।नः॒।दु॒हि॒ता।दि॒वः॒ऽजाः।क्षि॒तीः।उ॒च्छन्ती॑।मानु॑षीः।अ॒जी॒ग॒रिति॑।या।भा॒नुना॑।रुश॑ता।रा॒म्यासु॑।अज्ञा॑यि।ति॒रः।तम॑सः।चि॒त्।अ॒क्तून्॥  
वि।तत्।य॒युः॒।अ॒रु॒ण॒युक्ऽभिः॑।अश्वैः॑।चि॒त्रम्।भा॒न्ति॒।उ॒षसः॑।च॒न्द्रऽर॑थाः।अग्र॑म्।य॒ज्ञस्य॑।बृ॒ह॒तः।नय॑न्तीः।वि।ताः।बा॒ध॒न्ते॒।तमः॑।ऊर्म्या॑याः॥  
श्रवः॑।वाज॑म्।इष॑म्।ऊर्ज॑म्।वह॑न्तीः।नि।दा॒शुषे॑।उ॒ष॒सः॒।मर्त्या॑य।म॒घोनीः॑।वी॒रऽव॑त्।पत्य॑मानाः।अवः॑।धा॒त॒।वि॒ध॒ते।रत्न॑म्।अ॒द्य॥  
इ॒दा।हि।वः॒।वि॒ध॒ते।रत्न॑म्।अस्ति॑।इ॒दा।वी॒राय॑।दाशुषे॑।उ॒ष॒सः॒।इ॒दा।विप्रा॑य।जर॑ते।यत्।उ॒क्था।नि।स्म॒।माऽव॑ते।व॒ह॒थ॒।पु॒रा।चि॒त्॥  
इ॒दा।हि।ते॒।उ॒षः॒।अ॒द्रि॒सा॒नो॒ इत्य॑द्रिऽसानो।गो॒त्रा।गवा॑म्।अङ्गि॑रसः।गृ॒णन्ति॑।वि।अ॒र्केण॑।बि॒भि॒दुः॒।ब्रह्म॑णा।च॒।स॒त्या।नृ॒णाम्।अ॒भ॒व॒त्।दे॒वऽहू॑तिः॥  
उ॒च्छ।दि॒वः॒।दु॒हि॒त॒रिति॑।प्र॒त्न॒ऽवत्।नः॒।भ॒र॒द्वा॒ज॒ऽवत्।वि॒ध॒ते।म॒घो॒नि॒।सु॒ऽवीर॑म्।र॒यिम्।गृ॒ण॒ते।रि॒री॒हि॒।उ॒रु॒ऽगा॒यम्।अधि॑।धे॒हि॒।श्रवः॑।नः॒॥  
