

  
यः।आ।अन॑यत्।प॒रा॒ऽवतः॑।सुऽनी॑ती।तु॒र्वश॑म्।यदु॑म्।इन्द्रः॑।सः।नः॒।युवा॑।सखा॑॥  
अ॒वि॒प्रे।चि॒त्।वयः॑।दध॑त्।अ॒ना॒शुना॑।चि॒त्।अर्व॑ता।इन्द्रः॑।जेता॑।हि॒तम्।धन॑म्॥  
म॒हीः।अ॒स्य॒।प्रऽनी॑तयः।पू॒र्वीः।उ॒त।प्रऽश॑स्तयः।न।अ॒स्य॒।क्षी॒य॒न्ते॒।ऊ॒तयः॑॥  
सखा॑यः।ब्रह्म॑ऽवाहसे।अर्च॑त।प्र।च॒।गा॒य॒त॒।सः।हि।नः॒।प्रऽम॑तिः।म॒ही॥  
त्वम्।एक॑स्य।वृ॒त्र॒ऽह॒न्।अ॒वि॒ता।द्वयोः॑।अ॒सि॒।उ॒त।ई॒दृशे॑।यथा॑।व॒यम्॥  
नय॑सि।इत्।ऊँ॒ इति॑।अति॑।द्विषः॑।कृ॒णोषि॑।उ॒क्थ॒ऽशं॒सिनः॑।नृऽभिः॑।सु॒ऽवीरः॑।उ॒च्य॒से॒॥  
ब्र॒ह्माण॑म्।ब्रह्म॑ऽवाहसम्।गीः॒ऽभिः।सखा॑यम्।ऋ॒ग्मिय॑म्।गाम्।न।दो॒हसे॑।हु॒वे॒॥  
यस्य॑।विश्वा॑नि।हस्त॑योः।ऊ॒चुः।वसू॑नि।नि।द्वि॒ता।वी॒रस्य॑।पृ॒त॒ना॒ऽसहः॑॥  
वि।दृ॒ळ्हानि॑।चि॒त्।अ॒द्रि॒ऽवः॒।जना॑नाम्।श॒ची॒ऽप॒ते॒।वृ॒ह।मा॒याः।अ॒ना॒न॒त॒॥  
तम्।ऊँ॒ इति॑।त्वा॒।स॒त्य॒।सो॒म॒ऽपाः॒।इन्द्र॑।वा॒जा॒ना॒म्।प॒ते॒।अहू॑महि।श्र॒व॒स्यवः॑॥  
तम्।ऊँ॒ इति॑।त्वा॒।यः।पु॒रा।आसि॑थ।यः।वा॒।नू॒नम्।हि॒ते।धने॑।हव्यः॑।सः।श्रु॒धि॒।हव॑म्॥  
धी॒भिः।अर्व॑त्ऽभिः।अर्व॑तः।वाजा॑न्।इ॒न्द्र॒।श्र॒वाय्या॑न्।त्वया॑।जे॒ष्म॒।हि॒तम्।धन॑म्॥  
अभूः॑।ऊँ॒ इति॑।वी॒र॒।गि॒र्व॒णः॒।म॒हान्।इ॒न्द्र॒।धने॑।हि॒ते।भरे॑।वि॒त॒न्त॒साय्यः॑॥  
या।ते॒।ऊ॒तिः।अ॒मि॒त्र॒ऽह॒न्।म॒क्षुज॑वःऽतमा।अस॑ति।तया॑।नः॒।हि॒नु॒हि॒।रथ॑म्॥  
सः।रथे॑न।र॒थिऽत॑मः।अ॒स्माके॑न।अ॒भि॒ऽयुग्व॑ना।जेषि॑।जि॒ष्णो॒ इति॑।हि॒तम्।धन॑म्॥  
यः।एकः॑।इत्।तम्।ऊँ॒ इति॑।स्तु॒हि॒।कृ॒ष्टी॒नाम्।विऽच॑र्षणिः।पतिः॑।ज॒ज्ञे।वृष॑ऽक्रतुः॥  
यः।गृ॒ण॒ताम्।इत्।आसि॑थ।आ॒पिः।ऊ॒ती।शि॒वः।सखा॑।सः।त्वम्।नः॒।इ॒न्द्र॒।मृ॒ळ॒य॒॥  
धि॒ष्व।वज्र॑म्।गभ॑स्त्योः।र॒क्षः॒ऽहत्या॑य।व॒ज्रि॒ऽवः॒।स॒स॒ही॒ष्ठाः।अ॒भि।स्पृधः॑॥  
प्र॒त्नम्।र॒यी॒णाम्।युज॑म्।सखा॑यम्।की॒रि॒ऽचोद॑नम्।ब्रह्म॑ऽवाहःऽतमम्।हु॒वे॒॥  
सः।हि।विश्वा॑नि।पार्थि॑वा।एकः॑।वसू॑नि।पत्य॑ते।गिर्व॑णःऽतमः।अध्रि॑ऽगुः॥  
सः।नः॒।नि॒युत्ऽभिः॑।आ।पृ॒ण॒।काम॑म्।वाजे॑ऽभिः।अ॒श्विऽभिः॑।गोम॑त्ऽभिः।गो॒ऽप॒ते॒।धृ॒षत्॥  
तत्।वः॒।गा॒य॒।सु॒ते।सचा॑।पु॒रु॒ऽहू॒ताय॑।सत्व॑ने।शम्।यत्।गवे॑।न।शा॒किने॑॥  
न।घ॒।वसुः॑।नि।य॒म॒ते॒।दा॒नम्।वाज॑स्य।गोऽम॑तः।यत्।सी॒म्।उप॑।श्र॒व॒त्।गिरः॑॥  
कु॒वित्ऽस॑स्य।प्र।हि।व्र॒जम्।गोऽम॑न्तम्।द॒स्यु॒ऽहा।गम॑त्।शची॑भिः।अप॑।नः॒।व॒र॒त्॥  
इ॒माः।ऊँ॒ इति॑।त्वा॒।श॒त॒क्र॒तो॒ इति॑ शतऽक्रतो।अ॒भि।प्र।नो॒नु॒वुः॒।गिरः॑।इन्द्र॑।व॒त्सम्।न।मा॒तरः॑॥  
दुः॒ऽनश॑म्।स॒ख्यम्।तव॑।गौः।अ॒सि॒।वी॒र॒।ग॒व्य॒ते।अश्वः॑।अ॒श्व॒ऽय॒ते।भ॒व॒॥  
सः।म॒न्द॒स्व॒।हि।अन्ध॑सः।राध॑से।त॒न्वा॑।म॒हे।न।स्तो॒तार॑म्।नि॒दे।क॒रः॒॥  
इ॒माः।ऊँ॒ इति॑।त्वा॒।सु॒तेऽसु॑ते।नक्ष॑न्ते।गि॒र्व॒णः॒।गिरः॑।व॒त्सम्।गावः॑।न।धे॒नवः॑॥  
पु॒रु॒ऽतम॑म्।पु॒रू॒णाम्।स्तो॒तॄ॒णाम्।विऽवा॑चि।वाजे॑भिः।वा॒ज॒ऽय॒ताम्॥  
अ॒स्माक॑म्।इ॒न्द्र॒।भू॒तु॒।ते॒।स्तोमः॑।वाहि॑ष्ठः।अन्त॑मः।अ॒स्मान्।रा॒ये।म॒हे।हि॒नु॒॥  
अधि॑।बृ॒बुः।प॒णी॒नाम्।वर्षि॑ष्ठे।मू॒र्धन्।अ॒स्था॒त्।उ॒रुः।कक्षः॑।न।गा॒ङ्ग्यः॥  
यस्य॑।वा॒योःऽइ॑व।द्र॒वत्।भ॒द्रा।रा॒तिः।स॒ह॒स्रिणी॑।स॒द्यः।दा॒नाय॑।मंह॑ते॥  
तत्।सु।नः॒।विश्वे॑।अ॒र्यः।आ।सदा॑।गृ॒ण॒न्ति॒।का॒रवः॑।बृ॒बुम्।स॒ह॒स्र॒ऽदात॑मम्।सू॒रिम्।स॒ह॒स्र॒ऽसात॑मम्॥  
