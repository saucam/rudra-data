

  
इन्द्र॑।पिब॑।तुभ्य॑म्।सु॒तः।मदा॑य।अव॑।स्य॒।हरी॒ इति॑।वि।मु॒च॒।सखा॑या।उ॒त।प्र।गा॒य॒।ग॒णे।आ।नि॒ऽसद्य।अथ॑।य॒ज्ञाय॑।गृ॒ण॒ते।वयः॑।धाः॒॥  
अस्य॑।पि॒ब॒।यस्य॑।ज॒ज्ञ॒नः।न्द्र॒।मदा॑य।क्रत्वे॑।अपि॑बः।वि॒ऽर॒प्शि॒न्।तम्।ऊँ॒ इति॑।ते॒।गावः॑।नरः॑।आपः॑।अद्रिः॑।इन्दु॑म्।सम्।अ॒ह्य॒न्।पी॒तये॑।सम्।अ॒स्मै॒॥  
सम्ऽइ॑द्धे।अ॒ग्नौ।सु॒ते।इ॒न्द्र॒।सोमे॑।आ।त्वा॒।व॒ह॒न्तु॒।हर॑यः।वहि॑ष्ठाः।त्वा॒ऽय॒ता।मन॑सा।जो॒ह॒वी॒मि॒।इन्द्र॑।आ।या॒हि॒।सु॒वि॒ताय॑।म॒हे।नः॑॥  
आ।या॒हि॒।शश्व॑त्।उ॒श॒ता।य॒या॒थ॒।इन्द्र॑।म॒हा।मन॑सा।सो॒म॒ऽपेय॑म्।उप॑।ब्रह्मा॑णि।शृ॒ण॒वः॒।इ॒मा।नः॒।अथ॑।ते॒।य॒ज्ञः।त॒न्वे॑।वयः॑।धा॒त्॥  
यत्।इ॒न्द्र॒।दि॒वि।पार्ये॑।यत्।ऋध॑क्।यत्।वा॒।स्वे।सद॑ने।यत्र॑।वा॒।असि॑।अतः॑।नः॒।य॒ज्ञम्।अव॑से।नि॒युत्वा॑न्।स॒ऽजोषाः॑।पा॒हि॒।गि॒र्व॒णः॒।म॒रुत्ऽभिः॑॥  
