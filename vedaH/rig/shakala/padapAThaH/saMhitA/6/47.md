

  
स्वा॒दुः।किल॑।अ॒यम्।मधु॑ऽमान्।उ॒त।अ॒यम्।ती॒व्रः।किल।अ॒यम्।रस॑ऽवान्।उ॒त।अ॒यम्।उ॒तो इति॑।नु।अ॒स्य।प॒पि॒ऽवांस॑म्।इन्द्र॑म्।न।कः।च॒न।स॒ह॒ते॒।आ॒ऽह॒वेषु॑॥  
अ॒यम्।स्वा॒दुः।इ॒ह।मदि॑ष्ठः।आ॒स॒।यस्य॑।इन्द्रः॑।वृ॒त्र॒ऽहत्ये॑।म॒माद॑।पु॒रूणि॑।यः।च्यौ॒त्ना।शम्ब॑रस्य।वि।न॒व॒तिम्।नव॑।च॒।दे॒ह्यः॑।हन्॥  
अ॒यम्।मे॒।पी॒तः।उत्।इ॒य॒र्ति॒।वाच॑म्।अ॒यम्।म॒नी॒षाम्।उ॒श॒तीम्।अ॒जी॒ग॒रिति॑।अ॒यम्।षट्।उ॒र्वीः।अ॒मि॒मी॒त॒।धीरः॑।न।याभ्यः॑।भुव॑नम्।कत्।च॒न।आ॒रे॥  
अ॒यम्।सः।यः।व॒रि॒माण॑म्।पृ॒थि॒व्याः।व॒र्ष्माण॑म्।दि॒वः।अकृ॑णोत्।अ॒यम्।सः।अ॒यम्।पी॒यूष॑म्।ति॒सृषु॑।प्र॒वत्ऽसु॑।सोमः॑।दा॒धा॒र॒।उ॒रु।अ॒न्तरि॑क्षम्॥  
अ॒यम्।वि॒द॒त्।चि॒त्र॒ऽदृशी॑कम्।अर्णः॑।शु॒क्रऽस॑द्मनाम्।उ॒षसा॑म्।अनी॑के।अ॒यम्।म॒हान्।म॒ह॒ता।स्कम्भ॑नेन।उत्।द्याम्।अ॒स्त॒भ्ना॒त्।वृ॒ष॒भः।म॒रुत्वा॑न्॥  
धृ॒षत्।पि॒ब॒।क॒लशे॑।सोम॑म्।इ॒न्द्र॒।वृ॒त्र॒ऽहा।शू॒र॒।स॒म्ऽअ॒रे।वसू॑नाम्।माध्य॑न्दिने।सव॑ने।आ।वृ॒ष॒स्व॒।र॒यि॒ऽस्थानः॑।र॒यिम्।अ॒स्मासु॑।धे॒हि॒॥  
इन्द्र॑।प्र।नः॒।पु॒र॒ए॒ताऽइ॑व।पश्य॑।प्र।नः॒।न॒य॒।प्र॒ऽत॒रम्।वस्यः॑।अच्छ॑।भव॑।सु॒ऽपा॒रः।अ॒ति॒ऽपा॒र॒यः।नः॒।भव॑।सुऽनी॑तिः।उ॒त।वा॒मऽनी॑तिः॥  
उ॒रुम्।नः॒।लो॒कम्।अनु॑।ने॒षि॒।वि॒द्वान्।स्व॑र्ऽवत्।ज्योतिः॑।अभ॑यम्।स्व॒स्ति।ऋ॒ष्वा।ते॒।इ॒न्द्र॒।स्थवि॑रस्य।बा॒हू इति॑।उप॑।स्थे॒या॒म॒।श॒र॒णा।बृ॒हन्ता॑॥  
वरि॑ष्ठे।नः॒।इ॒न्द्र॒।व॒न्धुरे॑।धाः॒।वहि॑ष्ठयोः।श॒त॒ऽव॒न्।अश्व॑योः।आ।इष॑म्।आ।व॒क्षि॒।इ॒षाम्।वर्षि॑ष्ठाम्।मा।नः॒।ता॒री॒त्।म॒घ॒ऽव॒न्।रायः॑।अ॒र्यः॥  
इन्द्र॑।मृ॒ळ।मह्य॑म्।जी॒वातु॑म्।इ॒च्छ॒।चो॒दय॑।धिय॑म्।अय॑सः।न।धारा॑म्।यत्।किम्।च॒।अ॒हम्।त्वा॒ऽयुः।इ॒दम्।वदा॑मि।तत्।जु॒ष॒स्व॒।कृ॒धि।मा॒।दे॒वऽव॑न्तम्॥  
त्रा॒तार॑म्।इन्द्र॑म्।अ॒वि॒तार॑म्।इन्द्र॑म्।हवे॑ऽहवे।सु॒ऽहव॑म्।शूर॑म्।इन्द्र॑म्।ह्वया॑मि।श॒क्रम्।पु॒रु॒ऽहू॒तम्।इन्द्र॑म्।स्व॒स्ति।नः॒।म॒घऽवा॑।धा॒तु॒।इन्द्रः॑॥  
इन्द्रः॑।सु॒ऽत्रामा॑।स्वऽवा॑न्।अवः॑ऽभिः।सु॒ऽमृ॒ळी॒कः।भ॒व॒तु॒।वि॒श्वऽवे॑दाः।बाध॑ताम्।द्वेषः॑।अभ॑यम्।कृ॒णो॒तु॒।सु॒ऽवीर्य॑स्य।पत॑यः।स्या॒म॒॥  
तस्य॑।व॒यम्।सु॒ऽम॒तौ।य॒ज्ञिय॑स्य।अपि॑।भ॒द्रे।सौ॒म॒न॒से।स्या॒म॒।सः।सु॒ऽत्रामा॑।स्वऽवा॑न्।इन्द्रः॑।अ॒स्मे इति॑।आ॒रात्।चि॒त्।द्वेषः॑।स॒नु॒तः।यु॒यो॒तु॒॥  
अव॑।त्वे इति॑।इ॒न्द्र॒।प्र॒ऽवतः॑।न।ऊ॒र्मिः।गिरः॑।ब्रह्मा॑णि।नि॒ऽयुतः॑।ध॒व॒न्ते॒।उ॒रु।न।राधः॑।सव॑ना।पु॒रूणि॑।अ॒पः।गाः।व॒ज्रि॒न्।यु॒व॒से॒।सम्।इन्दू॑न्॥  
कः।ई॒म्।स्त॒व॒त्।कः।पृ॒णा॒त्।कः।य॒जा॒ते॒।यत्।उ॒ग्रम्।इत्।म॒घऽवा॑।वि॒श्वहा।अवे॑त्।पादौ॑ऽइव।प्र॒ऽहर॑न्।अ॒न्यम्ऽअ॑न्यम्।कृ॒णोति॑।पूर्व॑म्।अप॑रम्।शची॑भिः॥  
शृ॒ण्वे।वी॒रः।उ॒ग्रम्ऽउ॑ग्रम्।द॒म॒ऽयन्।अ॒न्यम्ऽअ॑न्यम्।अ॒ति॒ऽने॒नी॒यमा॑नः।ए॒ध॒मा॒न॒ऽद्विट्।उ॒भय॑स्य।राजा॑।चो॒ष्कू॒यते॑।विशः॑।इन्द्रः॑।म॒नु॒षया॑न्॥  
परा॑।पूर्वे॑षाम्।स॒ख्या।वृ॒ण॒क्ति॒।वि॒ऽतर्तु॑राणः।अप॑रेभिः।ए॒ति॒।अन॑नुऽभूतीः।अ॒व॒ऽधू॒न्वा॒नः।पू॒र्वीः।इन्द्रः॑।श॒रदः॑।त॒र्त॒री॒ति॒॥  
रू॒पम्ऽरू॑पम्।प्रति॑ऽरूपः।ब॒भू॒व॒।तत्।अ॒स्य॒।रू॒पम्।प्र॒ति॒ऽचक्ष॑णाय।इन्द्रः॑।मा॒याभिः॑।पु॒रु॒ऽरूपः॑।ई॒य॒ते॒।यु॒क्ताः।हि।अ॒स्य॒।हर॑यः।श॒ता।दश॑॥  
यु॒जा॒नः।ह॒रिता॑।रथे॑।भूरि॑।त्वष्टा॑।इ॒ह।रा॒ज॒ति॒।कः।वि॒श्वाहा॑।द्वि॒ष॒तः।पक्षः॑।आ॒स॒ते॒।उ॒त।आसी॑नेषु।सू॒रिषु॑॥  
अ॒ग॒व्यू॒ति।क्षेत्र॑म्।आ।अ॒ग॒न्म॒।दे॒वाः॒।उ॒र्वी।स॒ती।भूमिः॑।अं॒हू॒र॒णा।अ॒भू॒त्।बृह॑स्पते।प्र।चि॒कि॒त्स॒।गोऽइ॑ष्टौ।इ॒त्था।स॒ते।ज॒रि॒त्रे।इ॒न्द्र॒।पन्था॑म्॥  
दि॒वेऽदि॑वे।स॒ऽदृशीः॑।अ॒न्यम्।अर्ध॑म्।कृ॒ष्णाः।अ॒से॒ध॒त्।अप॑।सद्म॑नः।जाः।अह॑न्।दा॒सा।वृ॒ष॒भः।व॒स्न॒यन्ता॑।उ॒दऽव्र॑जे।व॒र्चिन॑म्।शम्ब॑रम्।च॒॥  
प्र॒स्तो॒कः।इत्।नु।राध॑सः।ते॒।इ॒न्द्र॒।दश॑।कोश॑यीः।दश॑।वा॒जिनः॑।अ॒दा॒त्।दिवः॑ऽदासात्।अ॒ति॒थि॒ऽग्वस्य॑।राधः॑।शा॒म्ब॒रम्।वसु॑।प्रति॑।अ॒ग्र॒भी॒ष्म॒॥  
दश॑।अश्वा॑न्।दश॑।कोशा॑न्।दश॑।वस्त्रा॑।अधि॑ऽभोजना।दसो॒ इति॑।हि॒र॒ण्य॒ऽपि॒ण्डान्।दिवः॑ऽदासात्।अ॒सा॒नि॒ष॒म्॥  
दश॑।रथा॑न्।प्रष्टि॑ऽमतः।श॒तम्।गाः।अथ॑र्वऽभ्यः।अ॒श्व॒थः।पा॒यवे॑।अ॒दा॒त्॥  
महि॑।राधः॑।वि॒श्वऽज॑न्यम्।दधा॑नान्।भ॒रत्ऽवा॑जान्।स॒र्ञ्ज॒यः।अ॒भि।अ॒य॒ष्ट॒॥  
वन॑स्पते।वी॒ळुऽअ॑ङ्गः।हि।भू॒याः।अ॒स्मत्ऽस॑खा।प्र॒ऽतर॑णः।सु॒ऽवीरः॑।गोभिः॑।सम्ऽन॑द्धः।अ॒सि॒।वी॒ळय॑स्व।आ॒ऽस्था॒ता।ते॒।ज॒य॒तु॒।जेत्वा॑नि॥  
दि॒वः।पृ॒थि॒व्याः।परि॑।ओजः॑।उत्ऽभृ॑तम्।व॒न॒स्पति॑ऽभ्यः।परि॑।आऽभृ॑तम्।सहः॑।अ॒पाम्।ओ॒ज्मान॑म्।परि॑।गोभिः॑।आऽवृ॑तम्।इन्द्र॑स्य।वज्र॑म्।ह॒विषा॑।रथ॑म्।य॒ज॒॥  
इन्द्र॑स्य।वज्रः॑।म॒रुता॑म्।अनी॑कम्।मि॒त्रस्य॑।गर्भः॑।वरु॑णस्य।नाभिः॑।सः।इ॒माम्।नः॒।ह॒व्यद्ऽआ॑तिम्।जु॒षा॒णः।देव॑।र॒थ॒।प्रति॑।ह॒व्या।गृ॒भा॒य॒॥  
उप॑।श्वा॒स॒य॒।पृ॒थि॒वीम्।उ॒त।द्याम्।पु॒रु॒ऽत्रा।ते॒।म॒नु॒ता॒म्।विऽस्थि॑तम्।जग॑त्।सः।दु॒न्दु॒भे॒।स॒ऽजूः।इन्द्रे॑ण।दे॒वैः।दू॒रात्।दवी॑यः।अप॑।से॒ध॒।शत्रू॑न्॥  
आ।क्र॒न्द॒य॒।बल॑म्।ओजः॑।नः॒।आ।धाः॒।निः।स्त॒नि॒हि॒।दुः॒ऽइ॒ता।बाध॑मानः।अप॑।प्रो॒थ॒।दु॒न्दु॒भे॒।दु॒च्छुनाः॑।इ॒तः।इन्द्र॑स्य।मु॒ष्टिः।अ॒सि॒।वी॒ळय॑स्व॥  
आ।अ॒मूः।अ॒ज॒।प्र॒ति॒ऽआव॑र्तय।इ॒माः।के॒तु॒ऽमत्।दु॒न्दु॒भिः।वा॒व॒दी॒ति॒।सम्।अश्व॑ऽपर्णाः।चर॑न्ति।नः॒।नरः॑।अ॒स्माक॑म्।इ॒न्द्र॒।र॒थिनः॑।ज॒य॒न्तु॒॥  
