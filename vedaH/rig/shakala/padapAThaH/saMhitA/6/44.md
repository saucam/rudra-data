

  
यः।र॒यि॒ऽवः॒।र॒यिम्ऽत॑मः।यः।द्यु॒म्नैः।द्यु॒म्नव॑त्ऽतमः।सोमः॑।सु॒तः।सः।इ॒न्द्र॒।ते॒।अस्ति॑।स्व॒धा॒ऽप॒ते॒ मदः॑॥  
यः।श॒ग्मः।तु॒वि॒ऽश॒ग्म॒।ते॒।रा॒यः।दा॒मा।म॒ती॒नाम्।सोमः॑।सु॒तः।सः।इ॒न्द्र॒।ते॒।अस्ति॑।स्व॒धा॒ऽप॒ते॒ मदः॑॥  
येन॑।वृ॒द्धः।न।शव॑सा।तु॒रः।न।स्वाभिः॑।ऊ॒तिऽभिः॑।सोमः॑।सु॒तः।सः।इ॒न्द्र॒।ते॒।अस्ति॑।स्व॒धा॒ऽप॒ते॒ मदः॑॥  
त्यम्।ऊँ॒ इति॑।वः॒।अप्र॑ऽहनम्।गृ॒णी॒षे।शव॑सः।पति॑म्।इन्द्र॑म्।वि॒श्व॒ऽसह॑म्।नर॑म्।मंहि॑ष्ठम्।वि॒श्वऽच॑र्षणिम्॥  
यम्।व॒र्धय॑न्ति।इत्।गिरः॑।पति॑म्।तु॒रस्य॑।राध॑सः।तम्।इत्।नु।अ॒स्य॒।रोद॑सी॒ इति॑।दे॒वी इति॑।शुष्म॑म्।स॒प॒र्य॒तः॒॥  
तत्।वः॒।उ॒क्थस्य॑।ब॒र्हणा॑।इन्द्रा॑य।उ॒प॒ऽस्तृ॒णी॒षणि॑।विपः॑।न।यस्य॑।ऊ॒तयः॑।वि।यत्।रोह॑न्ति।स॒ऽक्षितः॑॥  
अवि॑दत्।दक्ष॑म्।मि॒त्रः।नवी॑यान्।प॒पा॒नः।दे॒वेभ्यः॑।वस्यः॑।अ॒चै॒त्।स॒स॒ऽवान्।स्तौ॒लाभिः॑।धौ॒तरी॑भिः।उ॒रु॒ष्या।पा॒युः।अ॒भ॒व॒त्।सखि॑ऽभ्यः॥  
ऋ॒तस्य॑।प॒थि।वे॒धाः।अ॒पा॒यि॒।श्रि॒ये।मनां॑सि।दे॒वासः॑।अ॒क्र॒न्।दधा॑नः।नाम॑।म॒हः।वचः॑ऽभिः।वपुः॑।दृ॒शये॑।वे॒न्यः।वि।आ॒व॒रित्या॑वः॥  
द्यु॒मत्ऽत॑मम्।दक्ष॑म्।धे॒हि॒।अ॒स्मे इति॑।सेध॑।जना॑नाम्।पू॒र्वीः।अरा॑तीः।वर्षी॑यः।वयः॑।कृ॒णु॒हि॒।शची॑भिः।धन॑स्य।सा॒तौ।अ॒स्मान्।अ॒वि॒ड्ढि॒॥  
इन्द्र॑।तुभ्य॑म्।इत्।म॒घ॒ऽव॒न्।अ॒भू॒म॒।व॒यम्।दा॒त्रे।ह॒रि॒ऽवः॒।मा।वि।वे॒नः॒।नकिः॑।आ॒पिः।द॒दृ॒शे॒।म॒र्त्य॒ऽत्रा।किम्।अ॒ङ्ग।र॒ध्र॒ऽचोद॑नम्।त्वा॒।आ॒हुः॥  
मा।जस्व॑ने।वृ॒ष॒भ॒।नः॒।र॒री॒थाः॒।मा।ते॒।रे॒वतः॑।स॒ख्ये।रि॒षा॒म॒।पू॒र्वीः।ते॒।इ॒न्द्र॒।निः॒ऽसिधः॑।जने॑षु।ज॒हि।असु॑स्वीन्।प्र।वृ॒ह॒।अपृ॑णतः॥  
उत्।अ॒भ्राणि॑ऽइव।स्त॒नय॑न्।इ॒य॒र्ति॒।इन्द्रः॑।राधां॑सि।अश्व्या॑नि।गव्या॑।त्वम्।आ॒सि॒।प्र॒ऽदिवः॑।का॒रुऽधा॑याः।मा।त्वा॒।अ॒दा॒मानः॑।आ।द॒भ॒न्।म॒घोनः॑॥  
अध्व॑र्यो॒ इति॑।वी॒र॒।प्र।म॒हे।सु॒ताना॑म्।इन्द्रा॑य।भ॒र॒।सः।हि।अ॒स्य॒।राजा॑।यः।पू॒र्व्याभिः॑।उ॒त।नूत॑नाभिः।गीः॒ऽभिः।व॒वृ॒धे।गृ॒ण॒ताम्।ऋषी॑णाम्॥  
अ॒स्य।मदे॑।पु॒रु।वर्पां॑सि।वि॒द्वान्।इन्द्रः॑।वृ॒त्राणि॑।अ॒प्र॒ति।ज॒घा॒न॒।तम्।ऊँ॒ इति॑।प्र।हो॒षि॒।मधु॑ऽमन्तम्।अ॒स्मै॒।सोम॑म्।वी॒राय॑।शि॒प्रिणे॑।पिब॑ध्यै॥  
पाता॑।सु॒तम्।इन्द्रः॑।अ॒स्तु॒।सोम॑म्।हन्ता॑।वृ॒त्रम्।वज्रे॑ण।म॒न्द॒सा॒नः।गन्ता॑।य॒ज्ञम्।प॒रा॒ऽवतः॑।चि॒त्।अच्छ॑।वसुः॑।धी॒नाम्।अ॒वि॒ता।का॒रुऽधा॑याः॥  
इ॒दम्।त्यत्।पात्र॑म्।इ॒न्द्र॒ऽपान॑म्।इन्द्र॑स्य।प्रि॒यम्।अ॒मृत॑म्।अ॒पा॒यि॒।मत्स॑त्।यथा॑।सौ॒म॒न॒साय॑।दे॒वम्।वि।अ॒स्मत्।द्वेषः॑।यु॒यव॑त्।वि।अंहः॑॥  
ए॒ना।म॒न्दा॒नः।ज॒हि।शू॒र॒।शत्रू॑न्।जा॒मिम्।अजा॑मिम्।म॒घ॒ऽव॒न्।अ॒मित्रा॑न्।अ॒भि॒ऽसे॒नान्।अ॒भि।आ॒ऽदेदि॑शानान्।परा॑चः।इ॒न्द्र॒।प्र।मृ॒ण॒।ज॒हि।च॒॥  
आ॒सु।स्म॒।नः॒।म॒घ॒ऽव॒न्।इ॒न्द्र॒।पृ॒त्ऽसु।अ॒स्मभ्य॑म्।महि॑।वरि॑वः।सु॒ऽगम्।क॒रिति॑ कः।अ॒पाम्।तो॒कस्य॑।तन॑यस्य।जे॒षे।इन्द्र॑।सू॒रीन्।कृ॒णु॒हि।स्म॒।नः॒।अ॒र्धम्॥  
आ।त्वा॒।हर॑यः।वृष॑णः।यु॒जा॒नाः।वृष॑ऽरथासः।वृष॑ऽरश्मयः।अत्याः॑।अ॒स्म॒त्राञ्चः॑।वृष॑णः।व॒ज्र॒ऽवाहः॑।वृष्णे॑।मदा॑य।सु॒ऽयुजः॑।व॒ह॒न्तु॒॥  
आ।ते॒।वृ॒ष॒न्।वृष॑णः।द्रोण॑म्।अ॒स्थुः॒।घृ॒त॒ऽप्रुषः॑।न।ऊ॒र्मयः॑।मद॑न्तः।इन्द्र॑।प्र।तुभ्य॑म्।वृष॑ऽभिः।सु॒ताना॑म्।वृष्णे॑।भ॒र॒न्ति॒।वृ॒ष॒भाय॑।सोम॑म्॥  
वृषा॑।अ॒सि॒।दि॒वः।वृ॒ष॒भः।पृ॒थि॒व्याः।वृषा॑।सिन्धू॑नाम्।वृ॒ष॒भः।स्तिया॑नाम्।वृष्णे॑।ते॒।इन्दुः॑।वृ॒ष॒भ॒।पी॒पा॒य॒।स्वा॒दुः।रसः॑।म॒धु॒ऽपेयः॑।वरा॑य॥  
अ॒यम्।दे॒वः।सह॑सा।जाय॑मानः।इन्द्रे॑ण।यु॒जा।प॒णिम्।अ॒स्त॒भा॒य॒त्।अ॒यम्।स्वस्य॑।पि॒तुः।आयु॑धानि।इन्दुः॑।अ॒मु॒ष्णा॒त्।अशि॑वस्य।मा॒याः॥  
अ॒यम्।अ॒कृ॒णो॒त्।उ॒षसः॑।सु॒ऽपत्नीः॑।अ॒यम्।सूर्ये॑।अ॒द॒धा॒त्।ज्योतिः॑।अ॒न्तरिति॑।अ॒यम्।त्रि॒ऽधातु॑।दि॒वि।रो॒च॒नेषु॑।त्रि॒तेषु॑।वि॒न्द॒त्।अ॒मृत॑म्।निऽगू॑ळ्हम्॥  
अ॒यम्।द्यावा॑पृथि॒वी इति॑।वि।स्क॒भा॒य॒त्।अ॒यम्।रथ॑म्।अ॒यु॒न॒क्।स॒प्तऽर॑श्मिम्।अ॒यम्।गोषु॑।शच्या॑।प॒क्वम्।अ॒न्तरिति॑।सोमः॑।दा॒धा॒र॒।दश॑ऽयन्त्रम्।उत्स॑म्॥  
