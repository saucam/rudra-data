

  
इन्द्रा॑सोमा।महि॑।तत्।वा॒म्।म॒हि॒ऽत्वम्।यु॒वम्।म॒हानि॑।प्र॒थ॒मानि॑।च॒क्र॒थुः॒।यु॒वम्।सूर्य॑म्।वि॒वि॒दथुः॑।यु॒वम्।स्वः॑।विश्वा॑।तमां॑सि।अ॒ह॒त॒म्।नि॒दः।च॒॥  
इन्द्रा॑सोमा।वा॒सय॑थः।उ॒षस॑म्।उत्।सूर्य॑म्।न॒य॒थः॒।ज्योति॑षा।स॒ह।उप॑।द्याम्।स्क॒म्भथुः॑।स्कम्भ॑नेन।अप्र॑थतम्।पृ॒थि॒वीम्।मा॒तर॑म्।वि॥  
इन्द्रा॑सोमौ।अहि॑म्।अ॒पः।प॒रि॒ऽस्थाम्।ह॒थः।वृ॒त्रम्।अनु॑।वा॒म्।द्यौः।अ॒म॒न्य॒त॒।प्र।अर्णां॑सि।ऐ॒र॒य॒त॒म्।न॒दीना॑म्।आ।स॒मु॒द्राणि॑।प॒प्र॒थुः॒।पु॒रूणि॑॥  
इन्द्रा॑सोमा।प॒क्वम्।आ॒मासु॑।अ॒न्तः।नि।गवा॑म्।इत्।द॒ध॒थुः॒।व॒क्षणा॑सु।ज॒गृ॒भथुः॑।अन॑पिऽनद्धम्।आ॒सु॒।रुश॑त्।चि॒त्रासु॑।जग॑तीषु।अ॒न्तरिति॑॥  
इन्द्रा॑सोमा।यु॒वम्।अ॒ङ्ग।तरु॑त्रम्।अ॒प॒त्य॒ऽसाच॑म्।श्रुत्य॑म्।र॒रा॒थे॒ इति॑।यु॒वम्।शुष्म॑म्।नर्य॑म्।च॒र्ष॒णिऽभ्यः॑।सम्।वि॒व्य॒थुः॒।पृ॒त॒ना॒ऽसह॑म्।उ॒ग्रा॒॥  
