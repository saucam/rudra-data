

  
त्वम्।अ॒ग्ने॒।य॒ज्ञाना॑म्।होता॑।विश्वे॑षाम्।हि॒तः।दे॒वेभिः॑।मानु॑षे।जने॑॥  
सः।नः॒।म॒न्द्राभिः॑।अ॒ध्व॒रे।जि॒ह्वाभिः॑।य॒ज॒।म॒हः।आ।दे॒वान्।व॒क्षि॒।यक्षि॑।च॒॥  
वेत्थ॑।हि।वे॒धः॒।अध्व॑नः।प॒थः।चे॒।दे॒व॒।अञ्ज॑सा।अग्ने॑।य॒ज्ञेषु॑।सु॒क्र॒तो॒ इति॑ सुऽक्रतो॥  
त्वाम्।ई॒ळे॒।अध॑।द्वि॒ता।भ॒र॒तः।वा॒जिऽभिः॑।शु॒नम्।ई॒जे।य॒ज्ञेषु॑।य॒ज्ञिय॑म्॥  
त्वम्।इ॒मा।वार्या॑।पु॒रु।दिवः॑ऽदासाय।सु॒न्व॒ते।भ॒रत्ऽवा॑जाय।दा॒शुषे॑॥  
त्वम्।दू॒तः।अम॑र्त्यः।आ।व॒ह॒।दैव्य॑म्।जन॑म्।शृ॒ण्वन्।विप्र॑स्य।सु॒ऽस्तु॒तिम्॥  
त्वाम्।अ॒ग्ने॒।सु॒ऽआ॒ध्यः॑।मर्ता॑सः।दे॒वऽवी॑तये।य॒ज्ञेषु॑।दे॒वम्।ई॒ळ॒ते॒॥  
तव॑।प्र।य॒क्षि॒।स॒म्ऽदृश॑म्।उ॒त।क्रतु॑म्।सु॒ऽदान॑वः।विश्वे॑।जु॒ष॒न्त॒।का॒मिनः॑॥  
त्वम्।होता॑।मनुः॑ऽहितः।वह्निः॑।आ॒सा।वि॒दुःऽत॑रः।अग्ने॑।यक्षि॑।दि॒वः।विशः॑॥  
अग्ने॑।आ।या॒हि॒।वी॒तये॑।गृ॒णा॒नः।ह॒व्यऽदा॑तये।नि।होता॑।स॒त्सि॒।ब॒र्हिषि॑॥  
तम्।त्वा॒।स॒मित्ऽभिः॑।अ॒ङ्गि॒रः॒।घृ॒तेन॑।व॒र्ध॒या॒म॒सि॒।बृ॒हत्।शो॒च॒।य॒वि॒ष्ठ्य॒॥  
सः।नः॒।पृ॒थु।श्र॒वाय्य॑म्।अच्छ॑।दे॒व॒।वि॒वा॒स॒सि॒।बृ॒हत्।अ॒ग्ने॒।सु॒ऽवीर्य॑म्॥  
त्वाम्।अ॒ग्ने॒।पुष्क॑रात्।अधि॑।अथ॑र्वा।निः।अ॒म॒न्थ॒त॒।मू॒र्ध्नः।विश्व॑स्य।वा॒घतः॑॥  
तम्।ऊँ॒ इति॑।त्वा॒।द॒ध्यङ्।ऋषिः॑।पु॒त्रः।ई॒धे॒।अथ॑र्वणः।वृ॒त्र॒ऽहन॑म्।पु॒र॒म्ऽद॒रम्॥  
तम्।ऊँ॒ इति॑।त्वा॒।पा॒थ्यः।वृषा॑।सम्।ई॒धे॒।द॒स्यु॒हन्ऽत॑मम्।ध॒न॒म्ऽज॒यम्।रणे॑ऽरणे॥  
आ।इ॒हि॒।ऊँ॒ इति॑।सु।ब्रवा॑णि।ते॒।अग्ने॑।इ॒त्था।इत॑राः।गिरः॑।ए॒भिः।व॒र्धा॒से॒।इन्दु॑ऽभिः॥  
यत्र॑।क्व॑।च॒।ते॒।मनः॑।दक्ष॑म्।द॒ध॒से॒।उत्ऽत॑रम्।तत्र॑।सदः॑।कृ॒ण॒व॒से॒॥  
न॒हि।ते॒।पू॒रम्।अ॒क्षि॒ऽपत्।भुव॑त्।ने॒मा॒ना॒म्।व॒सो॒ इति॑।अथ॑।दुवः॑।व॒न॒व॒से॒॥  
आ।अ॒ग्निः।अ॒गा॒मि॒।भार॑तः।वृ॒त्र॒ऽहा।पु॒रु॒ऽचेत॑नः।दिवः॑ऽदासस्य।सत्ऽप॑तिः॥  
सः।हि।विश्वा॑।अति॑।पार्थि॑वा।र॒यिम्।दाश॑त्।म॒हि॒ऽत्व॒ना।व॒न्वन्।अवा॑तः।अस्तृ॑तः॥  
सः।प्र॒त्न॒ऽवत्।नवी॑यसा।अग्ने॑।द्यु॒म्नेन॑।स॒म्ऽयता॑।बृ॒हत्।त॒त॒न्थ॒।भा॒नुना॑॥  
प्र।वः॒।स॒खा॒यः॒।अ॒ग्नये॑।स्तोम॑म्।य॒ज्ञम्।च॒।धृ॒ष्णु॒ऽया।अर्च॑।गाय॑।च॒।वे॒धसे॑॥  
सः।हि।यः।मानु॑षा।यु॒गा।सीद॑त्।होता॑।क॒विऽक्र॑तुः।दू॒तः।च॒।ह॒व्य॒ऽवाह॑नः॥  
ता।राजा॑ना।शुचि॑ऽव्रता।आ॒दि॒त्यान्।मारु॑तम्।ग॒णम्।वसो॒ इति॑।यक्षि॑।इ॒ह।रोद॑सी॒ इति॑॥  
वस्वी॑।ते॒।अ॒ग्ने॒।सम्ऽदृ॑ष्टिः।इ॒ष॒ऽय॒ते।मर्त्या॑य।ऊर्जः॑।न॒पा॒त्।अ॒मृत॑स्य॥  
क्रत्वा॑।दाः।अ॒स्तु॒।श्रेष्ठः॑।अ॒द्य।त्वा॒।व॒न्वन्।सु॒ऽरेक्णाः॑।मर्तः॑।आ॒ना॒श॒।सु॒ऽवृ॒क्तिम्॥  
ते।ते॒।अ॒ग्ने॒।त्वाऽऊ॑ताः।इ॒षय॑न्तः।विश्व॑म्।आयुः॑।तर॑न्तः।अ॒र्यः।अरा॑तीः।व॒न्वन्तः॑।अ॒र्यः।अरा॑तीः॥  
अ॒ग्निः।ति॒ग्मेन॑।शो॒चिषा॑।यास॑त्।विश्व॑म्।नि।अ॒त्रिण॑म्।अ॒ग्निः।नः॒।व॒न॒ते॒।र॒यिम्॥  
सु॒ऽवीर॑म्।र॒यिम्।आ।भ॒र॒।जात॑ऽवेदः॑।विऽच॑र्षणे।ज॒हि।रक्षां॑सि।सु॒ऽक्र॒तो॒ इति॑ सुऽक्रतो॥  
त्वम्।नः॒।पा॒हि॒।अंह॑सः।जात॑ऽवेदः।अ॒घ॒ऽय॒तः।रक्ष॑।नः॒।ब्र॒ह्म॒णः॒।क॒वे॒॥  
यः।नः॒।अ॒ग्ने॒।दुः॒ऽएवः॑।आ।मर्तः॑।व॒धाय॑।दाश॑ति।तस्मा॑त्।नः॒।पा॒हि॒।अंह॑सः॥  
त्वम्।तम्।दे॒व॒।जि॒ह्वया॑।परि॑।बा॒ध॒स्व॒।दुः॒ऽक्र्त॑म्।मर्तः॑।यः।नः॒।जिघां॑सति॥  
भ॒रत्ऽवा॑जाय।स॒ऽप्रथः॑।शर्म॑।य॒च्छ॒।स॒ह॒न्त्य॒।अग्ने॑।वरे॑ण्यम्।वसु॑॥  
अ॒ग्निः।वृ॒त्राणि॑।ज॒ङ्घ॒न॒त्।द्र॒वि॒ण॒स्युः।वि॒प॒न्यया॑।सम्ऽइ॑द्धः।शु॒क्रः।आऽहु॑तः॥  
गर्भे॑।मा॒तुः।पि॒तुः।पि॒ता।वि॒ऽदि॒द्यु॒ता॒नः।अ॒क्षरे॑।सीद॑न्।ऋ॒तस्य॑।योनि॑म्।आ॥  
ब्रह्म॑।प्र॒जाऽव॑त्।आ।भ॒र॒।जात॑ऽवेदः॑।विऽच॑र्षणे।अग्ने॑।यत्।दी॒दय॑त्।दि॒वि॥  
उप॑।त्वा॒।र॒ण्वऽस॑न्दृशम्।प्रय॑स्वन्तः।स॒हः॒ऽकृ॒त॒।अग्ने॑।स॒सृ॒ज्महे॑।गिरः॑॥  
उप॑।छा॒याम्ऽइ॑व।घृणेः॑।अग॑न्म।शर्म॑।ते॒।व॒यम्।अग्ने॑।हिर॑ण्यऽसन्दृशः॥  
यः।उ॒ग्रःऽइ॑व।श॒र्य॒ऽहा।ति॒ग्मऽशृ॑ङ्गः।न।वंस॑ऽगः।अग्ने॑।पुरः॑।रु॒रोजि॑थ॥  
आ।यम्।हस्ते॑।न।खा॒दिन॑म्।शिशु॑म्।जा॒तम्।न।बिभ्र॑ति।वि॒शाम्।अ॒ग्निम्।सु॒ऽअ॒ध्व॒रम्॥  
प्र।दे॒वम्।दे॒वऽवी॑तये।भर॑त।व॒सु॒वित्ऽत॑मम्।आ।स्वे।योनौ॑।नि।सी॒द॒तु॒॥  
आ।जा॒तम्।जा॒तऽवे॑दसि।प्रि॒यम्।शि॒शी॒त॒।अति॑थिम्।स्यो॒ने।आ।गृ॒हऽप॑तिम्॥  
अग्ने॑।यु॒क्ष्व।हि।ये।तव॑।अश्वा॑सः।दे॒व॒।सा॒धवः॑।अर॑म्।वह॑न्ति।म॒न्यवे॑॥  
अच्छ॑।नः॒।या॒हि॒।आ।व॒ह॒।अ॒भि।प्रयां॑सि।वी॒तये॑।आ।दे॒वान्।सोम॑ऽपीतये॥  
उउ।अ॒ग्ने॒।भा॒र॒त॒।द्यु॒ऽमत्।अज॑स्रेण।दवि॑द्युतत्।शोच॑।वि।भा॒हि॒।अ॒ज॒र॒॥  
वी॒ती।यः।दे॒वम्।मर्तः॑।दु॒व॒स्येत्।अ॒ग्निम्।ई॒ळी॒त॒।अ॒ध्व॒रे।ह॒विष्मा॑न्।होता॑रम्।स॒त्य॒ऽयज॑म्।रोद॑स्योः।उ॒त्ता॒नऽह॑स्तः।न॒म॒सा।वि॒वा॒से॒त्॥  
आ।ते॒।अ॒ग्ने॒।ऋ॒चा।ह॒विः।हृ॒दा।त॒ष्टम्।भ॒रा॒म॒सि॒।ते।ते॒।भ॒व॒न्तु॒।उ॒क्षणः॑।ऋ॒ष॒भासः॑।व॒शाः।उ॒त॥  
अ॒ग्निम्।दे॒वासः॑।अ॒ग्रि॒यम्।इ॒न्धते॑।वृ॒त्र॒हन्ऽत॑मम्।येन॑।वसू॑नि।आऽभृ॑ता।तृ॒ळ्हा।रक्षां॑सि।वा॒जिना॑॥  
