

  
किम्।अ॒स्य॒।मदे॑।किम्।ऊँ॒ इति॑।अ॒स्य॒।पी॒तौ।इन्द्रः॑।किम्।अ॒स्य॒।स॒ख्ये।च॒का॒र॒।रणाः॑।वा॒।ये।नि॒ऽसदि॑।किम्।ते।अ॒स्य॒।पु॒रा।वि॒वि॒द्रे॒।किम्।ऊँ॒ इति॑।नूत॑नासः॥  
सत्।अ॒स्य॒।मदे॑।सत्।ऊँ॒ इति॑।अ॒स्य॒।पी॒तौ।इन्द्रः॑।सत्।अ॒स्य॒।स॒ख्ये।च॒का॒र॒।रणाः॑।वा॒।ये।नि॒ऽसदि॑।सत्।ते।अ॒स्य॒।पु॒रा।वि॒वि॒द्रे॒।सत्।ऊँ॒ इति॑।नूत॑नासः॥  
न॒हि।नु।ते॒।म॒हि॒मनः॑।स॒म॒स्य॒।न।म॒घ॒ऽव॒न्।म॒घ॒व॒त्ऽत्वस्य॑।वि॒द्म।न।राध॑सःऽराधसः।नूत॑नस्य।इन्द्र॑।नकिः॑।द॒दृ॒शे॒।इ॒न्द्रि॒यम्।ते॒॥  
ए॒तत्।त्यत्।ते॒।इ॒न्द्रि॒यम्।अ॒चे॒ति॒।येन॑।अव॑धीः।व॒रऽशि॑खस्य।शेषः॑।वज्र॑स्य।यत्।ते॒।निऽह॑तस्य।शुष्मा॑त्।स्व॒नात्।चि॒त्।इ॒न्द्र॒।प॒र॒मः।द॒दार॑॥  
वधी॑त्।इन्द्रः॑।व॒रऽशि॑खस्य।शेषः॑।अ॒भि॒ऽआ॒व॒र्तिने॑।चा॒य॒मा॒नाय॑।शिक्ष॑न्।वृ॒चीव॑तः।यत्।ह॒रि॒यू॒पीया॑याम्।हन्।पूर्वे॑।अर्धे॑।भि॒यसा॑।अप॑रः।दर्त्॥  
त्रिं॒शत्ऽश॑तम्।व॒र्मिणः॑।इ॒न्द्र॒।सा॒कम्।य॒व्याऽव॑त्याम्।पु॒रु॒ऽहू॒त॒।श्र॒व॒स्या।वृ॒चीव॑न्तः।शर॑वे।पत्य॑मानाः।पात्रा॑।भि॒न्दा॒नाः।नि॒ऽअ॒र्थानि॑।आ॒य॒न्॥  
यस्य॑।गावौ॑।अ॒रु॒षा।सु॒य॒व॒स्यू इति॑ सु॒ऽय॒व॒स्यू।अ॒न्तः।ऊँ॒ इति॑।सु।चर॑तः।रेरि॑हाणा।सः।सृञ्ज॑याय।तु॒र्वश॑म्।परा॑।अ॒दा॒त्।वृ॒चीव॑तः।दै॒व॒ऽवा॒ताय॑।शिक्ष॑न्॥  
द्व॒यान्।अ॒ग्ने॒।र॒थिनः॑।विं॒श॒तिम्।गाः।व॒धूऽम॑तः।म॒घऽवा॑।मह्य॑म्।स॒म्ऽराट्।अ॒भि॒ऽआ॒व॒र्ती।चा॒य॒मा॒नः।द॒दा॒ति॒।दुः॒ऽनाशा॑।इ॒यम्।दक्षि॑णा।पा॒र्थ॒वाना॑म्॥  
