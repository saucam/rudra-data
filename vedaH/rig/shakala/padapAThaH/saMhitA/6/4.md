

  
यथा॑।हो॒तः॒।मनु॑षः।दे॒वऽता॑ता।य॒ज्ञेभिः॑।सू॒नो॒ इति॑।स॒ह॒सः॒।यजा॑सि।ए॒व।नः॒।अ॒द्य।स॒म॒ना।स॒मा॒नान्।उ॒शन्।अ॒ग्ने॒।उ॒श॒सः।य॒क्षि॒।दे॒वान्॥  
सः।नः॒।वि॒भाऽवा॑।च॒क्षणिः॑।न।वस्तोः॑।अ॒ग्निः।व॒न्दारु॑।वेद्यः॑।चनः॑।धा॒त्।वि॒श्वऽआ॑युः।यः।अ॒मृतः॑।मर्त्ये॑षु।उ॒षः॒ऽभुत्।भूत्।अति॑थिः।जा॒तऽवे॑दाः॥  
द्यावः॑।न।यस्य॑।प॒नय॑न्ति।अभ्व॑म्।भासां॑सि।व॒स्ते॒।सूर्यः॑।न।शु॒क्रः।वि।यः।इ॒नोति॑।अ॒जरः॑।पा॒व॒कः।अश्न॑स्य।चि॒त्।शि॒श्न॒थ॒त्।पू॒र्व्याणि॑॥  
व॒द्मा।हि।सू॒नो॒ इति॑।असि॑।अ॒द्म॒ऽसद्वा॑।च॒क्रे।अ॒ग्निः।ज॒नुषा॑।अज्म॑।अन्न॑म्।सः।त्वम्।नः॒।ऊ॒र्ज॒ऽस॒ने॒।ऊर्ज॑म्।धाः॒।राजा॑ऽइव।जेः॒।अ॒वृ॒के।क्षे॒षि॒।अ॒न्तरिति॑॥  
निऽति॑क्ति।यः।वा॒र॒नम्।अन्न॑म्।अत्ति॑।वा॒युः।न।राष्ट्री॑।अति॑।ए॒ति॒।अ॒क्तून्।तु॒र्यामः॑।यः।ते॒।आ॒ऽदिशा॑म्।अरा॑तीः।अत्यः॑।न।ह्रुतः॑।पत॑तः।प॒रि॒ऽह्रुत्॥  
आ।सूर्यः॑।न।भा॒नु॒मत्ऽभिः॑।अ॒र्कैः।अग्ने॑।त॒तन्थ॑।रोद॑सी॒ इति॑।वि।भा॒सा।चि॒त्रः।न॒य॒त्।परि॑।तमां॑सि।अ॒क्तः।शो॒चिषा॑।पत्म॑न्।औ॒शि॒जः।न।दीय॑न्॥  
त्वाम्।हि।म॒न्द्रऽत॑मम्।अ॒र्क॒ऽशो॒कैः।व॒वृ॒महे॑।महि॑।नः॒।श्रोषि॑।अ॒ग्ने॒।इन्द्र॑म्।न।त्वा॒।शव॑सा।दे॒वता॑।वा॒युम्।पृ॒ण॒न्ति॒।राध॑सा।नृऽत॑माः॥  
नु।नः॒।अ॒ग्ने॒।अ॒वृ॒केभिः॑।स्व॒स्ति।वेषि॑।रा॒यः।प॒थिऽभिः।पर्षि॑।अंहः॑।ता।सूरिऽभ्यः॑।गृ॒ण॒ते।रा॒सि॒।सु॒म्नम्।मदे॑म।श॒तऽहि॑माः।सु॒ऽवीराः॑॥  
