

  
पु॒रः।वः॒।म॒न्द्रम्।दि॒व्यम्।सु॒ऽवृ॒क्तिम्।प्र॒ऽय॒ति।य॒ज्ञे।अ॒ग्निम्।अ॒ध्व॒रे।द॒धि॒ध्व॒म्।पु॒रः।उ॒क्थेभिः॑।सः।हि।नः॒।वि॒भाऽवा॑।सु॒ऽअ॒ध्व॒रा।का॒र॒ति॒।जा॒तऽवे॑दाः॥  
तम्।ऊँ॒ इति॑।द्यु॒ऽमः॒।पु॒रु॒ऽअ॒णी॒क॒।हो॒तः॒।अग्ने॑।अ॒ग्निऽभिः॑।मनु॑षः।इ॒धा॒नः।स्तोम॑म्।यम्।अ॒स्मै॒।म॒मता॑ऽइव।शू॒षम्।घृ॒तम्।न।शुचि॑।म॒तयः॑।प॒व॒न्ते॒॥  
पी॒पाय॑।सः।श्रव॑सा।मर्त्ये॑षु।यः।अ॒ग्नये॑।द॒दाश॑।विप्रः॑।उ॒क्थैः।चि॒त्राभिः॑।तम्।ऊ॒तिऽभिः॑।चि॒त्रऽशो॑चिः।व्र॒जस्य॑।सा॒ता।गोऽम॑तः।द॒धा॒ति॒॥  
आ।यः।प॒प्रौ।जाय॑मानः।उ॒र्वी इति॑।दू॒रे॒ऽदृशा॑।भा॒सा।कृ॒ष्णऽअ॑ध्वा।अध॑।ब॒हु।चि॒त्।तमः॑।ऊर्म्या॑याः।ति॒रः।शो॒चिषा॑।द॒दृ॒शे॒।पा॒व॒कः॥  
नु।नः॒।चि॒त्रम्।पु॒रु॒ऽवाजा॑भिः।ऊ॒ती।अग्ने॑।र॒यिम्।म॒घव॑त्ऽभ्यः।च॒।धे॒हि॒।ये।राध॑सा।श्रव॑सा।च॒।अति॑।अ॒न्यान्।सु॒ऽवीर्ये॑भिः।च॒।अ॒भि।सन्ति॑।जना॑न्॥  
इ॒मम्।य॒ज्ञम्।चनः॑।धाः॒।अ॒ग्ने॒।उ॒शन्।यम्।ते॒।आ॒सा॒नः।जु॒हु॒ते।ह॒विष्मा॑न्।भ॒रत्ऽवा॑जेषु।द॒धि॒षे॒।सु॒ऽवृ॒क्तिम्।अवीः॑।वाज॑स्य।गध्य॑स्य।सा॒तौ॥  
वि।द्वेषां॑सि।इ॒नु॒हि।व॒र्धय॑।इळा॑म्।मदे॑म।श॒तऽहि॑माः।सु॒ऽवीराः॑॥  
