

  
इ॒माः।ऊँ॒ इति॑।त्वा॒।पु॒रु॒ऽतम॑स्य।का॒रोः।हव्य॑म्।वी॒र॒।हव्याः॑।ह॒व॒न्ते॒।धियः॑।र॒थे॒ऽस्थाम्।अ॒जर॑म्।नवी॑यः।र॒यिः।विऽभू॑तिः।ई॒य॒ते॒।व॒च॒स्या॥  
तम्।ऊँ॒ इति॑।स्तु॒षे॒।इन्द्र॑म्।यः।विदा॑नः।गिर्वा॑हसम्।गीः॒ऽभिः।य॒ज्ञऽवृ॑द्धम्।यस्य॑।दिव॑म्।अति॑।म॒ह्ना।पृ॒थि॒व्याः।पु॒रु॒ऽमा॒यस्य॑।रि॒रि॒चे।म॒हि॒ऽत्वम्॥  
सः।इत्।तमः॑।अ॒व॒यु॒नम्।त॒त॒न्वत्।सूर्ये॑ण।व॒युन॑ऽवत्।च॒का॒र॒।क॒दा।ते॒।मर्ताः॑।अ॒मृत॑स्य।धाम॑।इय॑क्षन्तः।न।मि॒न॒न्ति॒।स्व॒धा॒ऽवः॒॥  
यः।ता।च॒कार॑।सः।कुह॑।स्वि॒त्।इन्द्रः॑।कम्।आ।जन॑म्।च॒र॒ति॒।कासु॑।वि॒क्षु।कः।ते॒।य॒ज्ञः।मन॑से।शम्।वरा॑य।कः।अ॒र्कः।इ॒न्द्र॒।क॒त॒मः।सः।होता॑॥  
इ॒दा।हि।ते॒।वेवि॑षतः।पु॒रा॒ऽजाः।प्र॒त्नासः॑।आ॒सुः।पु॒रु॒ऽकृ॒त्।सखा॑यः।ये।म॒द्य॒मासः॑।उ॒त।नूत॑नासः।उ॒त।अ॒व॒मस्य॑।पु॒रु॒ऽहू॒त॒।बो॒धि॒॥  
तम्।पृ॒च्छन्तः॑।अव॑रासः।परा॑णि।प्र॒त्ना।ते॒।इ॒न्द्र॒।श्रुत्या॑।अनु॑।ये॒मुः॒।अर्चा॑मसि।वी॒र॒।ब्र॒ह्म॒ऽवाहः॑।यात्।ए॒व।वि॒द्म।तात्।त्वा॒।म॒हान्त॑म्॥  
अ॒भि।त्वा॒।पाजः॑।र॒क्षसः॑।वि।त॒स्थे॒।महि॑।ज॒ज्ञा॒नम्।अ॒भि।तत्।सु।ति॒ष्ठ॒।तव॑।प्र॒त्नेन॑।युज्ये॑न।सख्या॑।वज्रे॑ण।धृ॒ष्णो॒ इति॑।अप॑।ता।नु॒द॒स्व॒॥  
सः।तु।श्रु॒धि॒।इ॒न्द्र॒।नूत॑नस्य।ब्र॒ह्म॒ण्य॒तः।वी॒र॒।का॒रु॒ऽधा॒यः॒।त्वम्।हि।आ॒पिः।प्र॒ऽदिवि॑।पि॒तॄ॒णाम्।शश्व॑त्।ब॒भूथ॑।सु॒ऽहवः॑।आऽइ॑ष्टौ॥  
प्र।ऊ॒तये॑।वरु॑णम्।मि॒त्रम्।इन्द्र॑म्।म॒रुतः॑।कृ॒ष्व॒।अव॑से।नः॒।अ॒द्य।प्र।पू॒षण॑म्।विष्णु॑म्।अ॒ग्निम्।पुर॑म्ऽधि॑म्।स॒वि॒तार॑म्।ओष॑धीः।पर्व॑तान्।च॒॥  
इ॒मे।ऊँ॒ इति॑।त्वा॒।पु॒रु॒ऽशा॒क॒।प्र॒य॒ज्यो॒ इति॑ प्रऽयज्यो।ज॒रि॒तारः॑।अ॒भि।अ॒र्च॒न्ति॒।अ॒र्कैः।श्रु॒धि।हव॑म्।आ।हु॒व॒तः।हु॒वा॒नः।न।त्वाऽवा॑न्।अ॒न्यः।अ॒मृ॒त॒।त्वत्।अ॒स्ति॒॥  
नु।मे॒।आ।वाच॑म्।उप॑।या॒हि॒।वि॒द्वान्।विश्वे॑भिः।सू॒नो॒ इति॑।स॒ह॒सः॒।यज॑त्रैः।ये।अ॒ग्नि॒ऽजि॒ह्वाः।ऋ॒त॒ऽसापः॑।आ॒सुः।ये।मनु॑म्।च॒क्रुः।उप॑रम्।दसा॑य॥  
सः।नः॒।बो॒धि॒।पु॒रः॒ऽए॒ता।सु॒ऽगेषु॑।उ॒त।दुः॒ऽगेषु॑।प॒थि॒ऽकृत्।विदा॑नः।ये।अश्र॑मासः।उ॒रवः॑।वहि॑ष्ठाः।तेभिः॑।नः॒।इ॒न्द्र॑।अ॒भि।व॒क्षि॒।वाज॑म्॥  
