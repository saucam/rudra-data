

  
जी॒मूत॑स्यऽइव।भ॒व॒ति॒।प्रती॑कम्।यत्।व॒र्मी।याति॑।स॒ऽमदा॑म्।उ॒पऽस्थे॑।अना॑विद्धया।त॒न्वा॑।ज॒य॒।त्वम्।सः।त्वा॒।वर्म॑णः।म॒हि॒मा।पि॒प॒र्तु॒॥  
धन्व॑ना।गाः।धन्व॑ना।आ॒जिम्।ज॒ये॒म॒।धन्व॑ना।ती॒व्राः।स॒ऽमदः॑।ज॒ये॒म॒।धनुः॑।शत्रोः॑।अ॒प॒ऽका॒मम्।कृ॒णो॒ति॒।धन्व॑ना।सर्वाः॑।प्र॒ऽदिशः॑।ज॒ये॒म॒॥  
व॒क्ष्यन्ती॑ऽइव।इत्।आ।ग॒नी॒ग॒न्ति॒।कर्ण॑म्।प्रि॒यम्।सखा॑यम्।प॒रि॒ऽस॒स्व॒जा॒ना।योषा॑ऽइव।शि॒ङ्क्ते॒।विऽत॑ता।अधि॑।धन्व॑न्।ज्या।इ॒यम्।सम॑ने।पा॒रय॑न्ती॥  
ते इति॑।आ॒चर॑न्ती॒ इत्या॒ऽचर॑न्ती।सम॑नाऽइव।योषा॑।मा॒ताऽइ॑व।पु॒त्रम्।बि॒भृ॒ता॒म्।उ॒पऽस्थे॑।अप॑।शत्रू॑न्।वि॒ध्य॒ता॒म्।स॒व्ँम्वि॒दा॒ने इति॑ स॒म्ऽवि॒दा॒ने।आर्त्नी॑ इति॑।इ॒मे इति॑।वि॒स्फु॒रन्ती॒ इति॑ वि॒ऽस्फु॒रन्ती॑।अ॒मित्रा॑न्॥  
ब॒ह्वी॒नाम्।पि॒ता।ब॒हुर॑स्य।पु॒त्रः।चि॒श्चा।कृ॒णो॒ति॒।सम॑ना।अ॒व॒ऽगत्य॑।इ॒षु॒ऽधिः।सङ्काः॑।पृत॑नाः।च॒।सर्वाः॑।पृ॒ष्ठे।निऽन॑द्धः।ज॒य॒ति॒।प्रऽसू॑तः॥  
रथे॑।तिष्ठ॑न्।न॒य॒ति॒।वा॒जिनः॑।पु॒रः।यत्र॑ऽयत्र।का॒मय॑ते।सु॒ऽसा॒र॒थिः।अ॒भीशू॑नाम्।म॒हि॒मान॑म्।प॒ना॒य॒त॒।मनः॑।प॒श्चात्।अनु॑।य॒च्छ॒न्ति॒।र॒श्मयः॑॥  
ती॒व्रान्।घोषा॑न्।कृ॒ण्व॒ते॒।वृष॑ऽपाण॒यः।अश्वाः॑।रथे॑भिः।स॒ह।वा॒जय॑न्तः।अ॒व॒ऽक्राम॑न्तः।प्रऽप॑दैः।अ॒मित्रा॑न्।क्षि॒णन्ति॑।शत्रू॑न्।अन॑पऽव्ययन्तः॥  
र॒थ॒ऽवाह॑नम्।ह॒विः।अ॒स्य॒।नाम॑।यत्र॑।आयु॑धम्।निऽहि॑तम्।अ॒स्य॒।वर्म॑।तत्र॑।रथ॑म्।उप॑।श॒ग्मम्।स॒दे॒म॒।वि॒श्वाहा॑।व॒यम्।सु॒ऽम॒न॒स्यमा॑नाः॥  
स्वा॒दु॒ऽसं॒सदः॑।पि॒तरः॑।व॒यः॒ऽधाः।कृ॒च्छ्र॒ऽश्रितः॑।शक्ति॑ऽवन्तः।ग॒भी॒राः।चि॒त्रऽसे॑नाः।इषु॑ऽबलाः।अमृ॑ध्राः।स॒तःऽवी॑राः।उ॒रवः॑।व्रा॒त॒ऽस॒हाः॥  
ब्राह्म॑णासः।पित॑रः।सोम्या॑सः।शि॒वे इति॑।नः॒।द्यावा॑पृथि॒वी इति॑।अ॒ने॒हसा॑।पू॒षा।नः॒।पा॒तु॒।दुः॒ऽइ॒तात्।ऋ॒त॒ऽवृ॒धः॒।रक्ष॑।माकिः॑।नः॒।अ॒घऽशं॑सः।ई॒श॒त॒॥  
सु॒ऽप॒र्णम्।व॒स्ते॒।मृ॒गः।अ॒स्याः॒।दन्तः॑।गोभिः॑।सम्ऽन॑द्धा।प॒त॒ति॒।प्रऽसू॑ता।यत्र॑।नरः॒।सम्।च॒।वि।च॒।द्रव॑न्ति।तत्र॑।अ॒स्मभ्य॑म्।इष॑वः।शर्म॑।यं॒स॒न्॥  
ऋजी॑ते।परि॑।वृ॒ङ्धि॒।नः॒।अश्मा॑।भ॒व॒तु॒।नः॒।त॒नूः।सोमः॑।अधि॑।ब्र॒वी॒तु॒।नः॒।अदि॑तिः।शर्म॑।य॒च्छ॒तु॒॥  
आ।ज॒ङ्घ॒न्ति॒।सानु॑।ए॒षा॒म्।ज॒घना॑न्।उप॑।जि॒घ्न॒ते॒।अश्व॑ऽअजनि।प्रऽचे॑तसः।अश्वा॑न्।स॒मत्ऽसु॑।चो॒द॒य॒॥  
अहिः॑ऽइव।भो॒गैः।परि॑।ए॒ति॒।बा॒हुम्।ज्यायाः॑।हे॒तिम्।प॒रि॒ऽबाध॑मानः।ह॒स्त॒ऽघ्नः।विश्वा॑।व॒युना॑नि।वि॒द्वान्।पुमा॑न्।पुमां॑सम्।परि॑।पा॒तु॒।वि॒श्वतः॑॥  
आल॑ऽअक्ता।या।रुरु॑ऽशीर्ष्णी।अथो॒ इति॑।यस्याः॑।अयः॑।मुख॑म्।इ॒दम्।प॒र्जन्य॑ऽरेतसे।इष्वै॑।दे॒व्यै।बृ॒हत्।नमः॑॥  
अव॑ऽसृष्टा।परा॑।प॒त॒।शर॑व्ये।ब्रह्म॑ऽसंशिते।गच्छ॑।अ॒मित्रा॑न्।प्र।प॒द्य॒स्व॒।मा।अ॒मीषा॑म्।कम्।च॒न।उत्।शि॒षः॒॥  
यत्र॑।बा॒णाः।स॒म्ऽपत॑न्ति।कु॒मा॒राः।वि॒शि॒खाःऽइ॑व।तत्र॑।नः॒।ब्रह्म॑णः।पतिः॑।अदि॑तिः।शर्म॑।य॒च्छ॒तु॒।वि॒श्वाहा॑।शर्म॑।य॒च्छ॒तु॒॥  
मर्मा॑णि।ते॒।वर्म॑णा।छा॒द॒या॒मि॒।सोमः॑।त्वा॒।राजा॑।अ॒मृते॑न।अनु॑।व॒स्ता॒म्।उ॒रोः।वरी॑यः।वरु॑णः।ते॒।कृ॒णो॒तु॒।जय॑न्तम्।त्वा॒।अनु॑।दे॒वाः।म॒द॒न्तु॒॥  
यः।नः॒।स्वः।अर॑णः।यः।च॒।निष्ट्यः॑।जिघां॑सति।दे॒वाः।तम्।सर्वे॑।धू॒र्व॒न्तु॒।ब्रह्म॑।वर्म॑।मम॑।अन्त॑रम्॥  
