

  
क्व॑।त्या।व॒ल्गू इति॑।पु॒रु॒ऽहू॒ता।अ॒द्य।दू॒तः।न।स्तोमः॑।अ॒वि॒द॒त्।नम॑स्वान्।आ।यः।अ॒र्वाक्।नास॑त्या।व॒वर्त॑।प्रेष्ठा॑।हि।अस॑थः।अ॒स्य॒।मन्म॑न्॥  
अर॑म्।मे॒।गन्त॑म्।हव॑नाय।अ॒स्मै।गृ॒णा॒ना।यथा॑।पिबा॑थः।अन्धः॑।परि॑।ह॒।त्यत्।व॒र्तिः।या॒थः॒।रि॒षः।न।यत्।परः॑।न।अन्त॑रः।तु॒तु॒र्यात्॥  
अका॑रि।वा॒म्।अन्ध॑सः।वरी॑मन्।अस्ता॑रि।ब॒र्हिः।सु॒प्र॒ऽअ॒य॒नत॑मम्।उ॒त्ता॒नऽह॑स्तः।यु॒व॒युः।व॒व॒न्द॒।आ।वा॒म्।नक्ष॑न्तः।अद्र॑यः।आ॒ञ्ज॒न्॥  
ऊ॒र्ध्वः।वा॒म्।अ॒ग्निः।अ॒ध्व॒रेषु॑।अ॒स्था॒त्।प्र।रा॒तिः।ए॒ति॒।जू॒र्णिनी॑।घृ॒ताची॑।प्र।होता॑।गू॒र्तऽम॑नाः।उ॒रा॒णः।अयु॑क्त।यः।नास॑त्या।हवी॑मन्॥  
अधि॑।श्रि॒ये।दु॒हि॒ता।सूर्य॑स्य।रथ॑म्।त॒स्थौ॒।पु॒रु॒ऽभु॒जा॒।श॒तऽऊ॑तिम्।प्र।मा॒याभिः॑।मा॒यि॒ना॒।भू॒त॒म्।अत्र॑।नरा॑।नृ॒तू॒ इति॑।जनि॑मन्।य॒ज्ञिया॑नाम्॥  
यु॒वम्।श्री॒भिः।द॒र्श॒ताभिः॑।आ॒भिः।शु॒भे।पु॒ष्टिम्।ऊ॒ह॒थुः॒।सू॒र्यायाः॑।प्र।वा॒म्।वयः॑।वपु॑षे।अनु॑।प॒प्त॒न्।नक्ष॑त्।वाणी॑।सुऽस्तु॑ता।धि॒ष्ण्या॒।वा॒म्॥  
आ।वा॒म्।वयः॑।अश्वा॑सः।वहि॑ष्ठाः।अ॒भि।प्रयः॑।ना॒स॒त्या॒।व॒ह॒न्तु॒।प्र।वा॒म्।रथः॑।मनः॑ऽजवाः।अ॒स॒र्जि॒।इ॒षः।पृ॒क्षः।इ॒षिधः॑।अनु॑।पू॒र्वीः॥  
पु॒रु।हि।वा॒म्।पु॒रु॒ऽभु॒जा॒।दे॒ष्णम्।धे॒नुम्।नः॒।इष॑म्।पि॒न्व॒त॒म्।अस॑क्राम्।स्तुतः॑।च॒।वा॒म्।मा॒ध्वी॒ इति॑।सु॒ऽस्तु॒तिः।च॒।रसाः॑।च॒।ये।वा॒म्।अनु॑।रा॒तिम्।अग्म॑न्॥  
उ॒त।मे॒।ऋ॒ज्रे इति॑।पुर॑यस्य।र॒घ्वी इति॑।सु॒ऽमी॒ळ्हे।श॒तम्।पे॒रु॒के।च॒।प॒क्वा।शा॒ण्डः।दा॒त्।हि॒र॒णिनः॑।स्मत्ऽदि॑ष्टीन्।दश॑।व॒शासः॑।अ॒भि॒ऽसाचः॑।ऋ॒ष्वान्॥  
सम्।वा॒म्।श॒ता।ना॒स॒त्या॒।स॒हस्रा॑।अश्वा॑नाम्।पु॒रु॒ऽपन्थाः॑।गि॒रे।दा॒त्।भ॒रत्ऽवा॑जाय।वी॒र॒।नु।गि॒रे।दा॒त्।ह॒ता।रक्षां॑सि।पु॒रु॒ऽदं॒स॒सा॒।स्यु॒रिति॑ स्युः॥  
आ।वा॒म्।सु॒म्ने।वरि॑मन्।सू॒रिऽभिः॑।स्या॒म्॥  
