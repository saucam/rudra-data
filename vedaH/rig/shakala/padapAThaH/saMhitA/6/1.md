

  
त्वम्।हि।अ॒ग्ने॒।प्र॒थ॒मः।म॒नोता॑।अ॒स्याः।धि॒यः।अभ॑वः।दस्म॑।होता॑।त्वम्।सी॒म्।वृ॒ष॒न्।अ॒कृ॒णोः॒।दु॒स्तरी॑तु।सहः॑।विश्व॑स्मै।सह॑से।सह॑ध्यै॥  
अध॑।होता॑।नि।अ॒सी॒दः॒।यजी॑यान्।इ॒ळः।प॒दे।इ॒षय॑न्।ईड्यः॑।सन्।तम्।त्वा॒।नरः॑।प्र॒थ॒मम्।दे॒व॒ऽयन्तः॑।म॒हः।रा॒ये।चि॒तय॑न्तः।अनु॑।ग्म॒न्॥  
वृ॒ताऽइ॑व।यन्त॑म्।ब॒हुऽभिः॑।व॒स॒व्यैः॑।त्वे इति॑।र॒यिम्।जा॒गृ॒ऽवांसः॑।अनु॑।ग्म॒न्।रुश॑न्तम्।अ॒ग्निम्।द॒र्श॒तम्।बृ॒हन्त॑म्।व॒पाऽव॑न्तम्।वि॒श्वहा॑।दी॒दि॒ऽवांस॑म्॥  
प॒दम्।दे॒वस्य॑।नम॑सा।व्यन्तः॑।श्र॒व॒स्यवः॑।श्रवः॑।आ॒प॒न्।अमृ॑क्तम्।नामा॑नि।चि॒त्।द॒धि॒रे॒।य॒ज्ञिया॑नि।भ॒द्राया॑म्।ते॒।र॒ण॒य॒न्त॒।सम्ऽदृ॑ष्टौ॥  
त्वाम्।व॒र्ध॒न्ति॒।क्षि॒तयः॑।पृ॒थि॒व्याम्।त्वाम्।रायः॑।उ॒भया॑सः।जना॑नाम्।त्वम्।त्रा॒ता।त॒र॒णे॒।चेत्यः॑।भूः॒।पि॒ता।मा॒ता।सद॑म्।इत्।मानु॑षाणाम्॥  
स॒प॒र्येण्यः॑।सः।प्रि॒यः।वि॒क्षु।अ॒ग्निः।होता॑।म॒न्द्रः।नि।स॒सा॒द॒।यजी॑यान्।तम्।त्वा॒।व॒यम्।दमे॑।आ।दी॒दि॒ऽवांस॑म्।उप॑।ज्ञु॒ऽबाधः॑।नम॑सा।स॒दे॒म॒॥  
त्वम्।त्वा॒।व॒यम्।सु॒ऽध्यः॑।नव्य॑म्।अ॒ग्ने॒।सु॒म्न॒ऽयवः॑।ई॒म॒हे॒।दे॒व॒ऽयन्तः॑।त्वम्।विशः॑।अ॒न॒यः॒।दीद्या॑नः।दि॒वः।अ॒ग्ने॒।बृ॒ह॒ता।रो॒च॒नेन॑॥  
वि॒शाम्।क॒विम्।वि॒श्पति॑म्।शश्व॑तीनाम्।नि॒ऽतोश॑नम्।वृ॒ष॒भम्।च॒र्ष॒णी॒नाम्।प्रेति॑ऽइषणिम्।इ॒षय॑न्तम्।पा॒व॒कम्।राज॑न्तम्।अ॒ग्निम्।य॒ज॒तम्।र॒यी॒णाम्॥  
सः।अ॒ग्ने॒।ई॒जे॒।श॒श॒मे।च॒।मर्तः॑।यः।ते॒।आन॑ट्।स॒म्ऽइधा॑।ह॒व्यऽदा॑तिम्।यः।आऽहु॑तिम्।परि॑।वे॒द॒।नमः॑ऽभिः।विश्वा॑।इत्।सः।वा॒मा।द॒ध॒ते॒।त्वाऽऊ॑तः॥  
अ॒स्मै।ऊँ॒ इति॑।ते॒।महि॑।म॒हे।वि॒धे॒म॒।नमः॑ऽभिः।अ॒ग्ने॒।स॒म्ऽइधा।उ॒त।ह॒व्यैः।वेदी॑।सू॒नो॒ इति॑।स॒ह॒सः॒।गीः॒ऽभिः।उ॒क्थैः।आ।ते॒।भ॒द्राया॑म्।सु॒ऽम॒तौ।य॒ते॒म॒॥  
आ।यः।त॒तन्थ॑।रोद॑सी॒ इति॑।वि।भा॒सा।श्रवः॑ऽभिः।च॒।श्र॒व॒स्यः॑।तरु॑त्रः।बृ॒हत्ऽभिः॑।वाजैः॑।स्थवि॑रेभिः।अ॒स्मे इति॑।रे॒वत्ऽभिः॑।अ॒ग्ने॒।वि॒ऽत॒रम्।वि।भा॒हि॒॥  
नृ॒ऽवत्।व॒सो॒ इति॑।सद॑म्।इत्।धे॒हि॒।अ॒स्मे इति॑।भूरि॑।तो॒काय॑।तन॑याय।प॒श्वः।पू॒र्वीः।इषः॑।बृ॒ह॒तीः।आ॒रेऽअ॑घाः।अ॒स्मे इति॑।भ॒द्रा।सौ॒श्र॒व॒सानि॑।स॒न्तु॒॥  
पु॒रूणि॑।अ॒ग्ने॒।पु॒रु॒धा।त्वा॒ऽया।वसू॑नि।रा॒ज॒न्।व॒सुता॑।ते॒।अ॒श्या॒म्।पु॒रूणि।हि।त्वे इति॑।पु॒रु॒ऽवा॒र॒।सन्ति॑।अग्ने॑।वसु॑।वि॒ध॒ते।राज॑नि।त्वे इति॑॥  
