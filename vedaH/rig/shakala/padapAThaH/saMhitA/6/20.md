

  
द्यौः।न।यः।इ॒न्द्र॒।अ॒भि।भूम॑।अ॒र्यः।त॒स्थौ।र॒यिः।शव॑सा।पृ॒त्ऽसु।जना॑न्।तम्।नः॒।स॒हस्र॑ऽभरम्।उ॒र्व॒रा॒ऽसाम्।द॒द्धि।सू॒नो॒ इति॑।स॒ह॒सः॒।वृ॒त्र॒ऽतुर॑म्॥  
दि॒वः।न।तुभ्य॑म्।अनु॑।इ॒न्द्र॒।स॒त्रा।अ॒सु॒र्य॑म्।दे॒वेभिः॑।धा॒यि॒।विश्व॑म्।अहि॑म्।यत्।वृ॒त्रम्।अ॒पः।व॒व्रि॒ऽवांस॑म्।हन्।ऋ॒जी॒षि॒न्।विष्णु॑ना।स॒चा॒नः॥  
तूर्व॑न्।ओजी॑यान्।त॒वसः॑।तवी॑यान्।कृ॒तऽब्र॑ह्मा।इन्द्रः॑।वृ॒द्धऽम॑हाः।राजा॑।अ॒भ॒व॒त्।मधु॑नः।सो॒म्यस्य॑।विश्वा॑साम्।यत्।पु॒राम्।द॒र्त्नुम्।आव॑त्॥  
श॒तैः।अ॒प॒द्र॒न्।प॒णयः॑।इ॒न्द्र॒।अत्र॑।दश॑ऽओणये।क॒वये॑।अ॒र्कऽसा॑तौ।व॒धैः।शुष्ण॑स्य।अ॒शुष॑स्य।मा॒याः।पि॒त्वः।न।अ॒रि॒रे॒ची॒त्।किम्।च॒न।प्र॥  
म॒हः।द्रु॒हः।अप॑।वि॒श्वऽआ॑यु।धा॒यि॒।वज्र॑स्य।यत्।पत॑ने।पादि॑।शुष्णः॑।उ॒रु।सः।स॒ऽरथ॑म्।सार॑थये।कः॒।इन्द्रः॑।कुत्सा॑य।सूर्य॑स्य।सा॒तौ॥  
प्र।श्ये॒नः।न।म॒दि॒रम्।अं॒शुम्।अ॒स्मै॒।शिरः॑।दा॒सस्य॑।नमु॑चेः।म॒था॒यन्।प्र।आ॒व॒त्।नमी॑म्।सा॒प्यम्।स॒सन्त॑म्।पृ॒णक्।रा॒या।सम्।इ॒षा।सम्।स्व॒स्ति॥  
वि।पिप्रोः॑।अहि॑ऽमायस्य।दृ॒ळ्हाः।पुरः॑।व॒ज्रि॒न्।शव॑सा।न।द॒र्द॒रिति॑ दर्दः।सुऽदा॑मन्।तत्।रेक्णः॑।अ॒प्र॒ऽमृ॒ष्यम्।ऋ॒जिश्व॑ने।दा॒त्रम्।दा॒शुषे॑।दाः॒॥  
सः।वे॒त॒सुम्।दश॑ऽमायम्।दश॑ऽओणिम्।तूतु॑जिम्।इन्द्रः॑।स्व॒भि॒ष्टिऽसु॑म्नः।आ।तुग्र॑म्।शश्व॑त्।इभ॑म्।द्योत॑नाय।मा॒तुः।न।सी॒म्।उप॑।सृ॒ज॒।इ॒यध्यै॑॥  
सः।ई॒म्।स्पृधः॑।व॒न॒ते॒।अप्र॑तिऽइतः।बिभ्र॑त्।वज्र॑म्।वृ॒त्र॒ऽहन॑म्।गभ॑स्तौ।तिष्ठ॑त्।हरी॒ इति॑।अधि॑।अस्ता॑ऽइव।गर्ते॑।व॒चः॒ऽयुजा॑।व॒ह॒तः॒।इन्द्र॑म्।ऋ॒ष्वम्॥  
स॒नेम॑।ते।अव॑सा।नव्यः॑।इ॒न्द्र॒।प्र।पू॒रवः॑।स्त॒व॒न्ते॒।ए॒ना।य॒ज्ञैः।स॒प्त।यत्।पुरः॑।शर्म॑।शार॑दीः।दर्त्।हन्।दासीः॑।पु॒रु॒ऽकुत्सा॑य।शिक्ष॑न्॥  
त्वम्।वृ॒धः।इ॒न्द्र॒।पू॒र्व्यः॑।भूः॒।व॒रि॒व॒स्यन्।उ॒शने॑।का॒व्याय॑।परा॑।नव॑ऽवास्त्वम्।अ॒नु॒ऽदेय॑म्।म॒हे।पि॒त्रे।द॒दा॒थ॒।स्वम्।नपा॑तम्॥  
त्वम्।धुनिः॑।इ॒न्द्र॒।धुनि॑ऽमतीः।ऋ॒णोः।अ॒पः।सी॒राः।न।स्रव॑न्तीः।प्र।यत्।स॒मु॒द्रम्।अति॑।शू॒र॒।पर्षि॑।पा॒रय॑।तु॒र्वश॑म्।यदु॑म्।स्व॒स्ति॥  
तव॑।ह॒।त्यत्।इ॒न्द्र॒।विश्व॑म्।आ॒जौ।स॒स्तः।धुनी॒चुमु॑री॒ इति॑।या।ह॒।सिस्व॑प्।दी॒दय॑त्।इत्।तुभ्य॑म्।सोमे॑भिः।सु॒न्वन्।द॒भीतिः॑।इ॒ध्मऽभृ॑तिः।प॒क्थी।अ॒र्कैः॥  
