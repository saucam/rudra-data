

  
अग्ने॑।सः।क्षे॒ष॒त्।ऋ॒त॒ऽपाः।ऋ॒ते॒ऽजाः।उ॒रु।ज्योतिः॑।न॒श॒ते॒।दे॒व॒ऽयुः।ते॒।यम्।त्वम्।मि॒त्रेण॑।वरु॑णः।स॒ऽजोषाः।देव॑।पासि॑।त्यज॑सा।मर्त॑म्।अंहः॑॥  
ई॒जे।य॒ज्ञेभिः॑।श॒श॒मे।शमी॑भिः।ऋ॒धत्ऽवा॑राय।अ॒ग्नये॑।द॒दा॒श॒।ए॒व।च॒न।तम्।य॒शसा॑म्।अजु॑ष्टिः।न।अंहः॑।मर्त॑म्।न॒श॒ते॒।न।प्रऽदृ॑प्तिः॥  
सूरः॑।न।यस्य॑।दृ॒श॒तिः।अ॒रे॒पाः।भी॒मा।यत्।एति॑।शु॒च॒तः।ते॒।आ।धीः।हेष॑स्वतः।शु॒रुधः॑।न।अ॒यम्।अ॒क्तोः।कुत्रा॑अ॑।चि॒त्।र॒ण्वः।व॒स॒तिः।व॒ने॒ऽजाः॥  
ति॒ग्मम्।चि॒त्।एम॑।महि॑।वर्पः॑।अ॒स्य॒।भस॑त्।अश्वः॑।न।य॒म॒सा॒न।आ॒सा।वि॒ऽजेह॑मानः।प॒र॒शुः।न।जि॒ह्वाम्।द्र॒विः।न।द्र॒व॒य॒ति॒।दारु॑।धक्ष॑त्॥  
सः।इत्।अस्ता॑ऽइव।प्रति॑।धा॒त्।अ॒सि॒ष्यन्।शिशी॑त।तेजः॑।अय॑सः।न।धारा॑म्।चि॒त्रऽध्र॑जतिः।अ॒र॒तिः।यः।अ॒क्तोः।वेः।न।द्रु॒ऽसद्वा॑।र॒घु॒पत्म॑ऽजंहाः॥  
सः।ई॒म्।रे॒भः।न।प्रति॑।व॒स्ते॒।उ॒स्राः।शो॒चिषा॑।र॒र॒पी॒ति॒।मि॒त्र्ऽअम॑हाः।नक्त॑म्।यः।ई॒म्।अ॒रु॒षः।यः।दिवा॑।नॄन्।अम॑र्त्यः।अ॒रु॒षः।यः।दिवा॑।नॄन्॥  
दि॒वः।न।यस्य॑।वि॒ध॒तः।नवी॑नोत्।वृषा॑।रु॒क्षः।ओष॑धीषु।नू॒नो॒त्।घृणा॑।न।यः।ध्रज॑सा।पत्म॑ना।यन्।आ।रोद॑सी॒ इति॑।वसु॑ना।दम्।सु॒पत्नी॒ इति॑ सु॒ऽपत्नी॑॥  
धायः॑ऽभिः।वा॒।यः।युज्ये॑भिः।अ॒र्कैः।वि॒द्युत्।न।द॒वि॒द्यो॒त्।स्वेभिः॑।शुष्मैः॑।शर्धः॑।वा॒।यः।म॒रुता॑म्।त॒तक्ष॑।ऋ॒भुः।न।त्वे॒षः।र॒भ॒सा॒नः।अ॒द्यौ॒त्॥  
