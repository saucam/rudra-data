

  
सम्।वा॒म्।कर्म॑णा।सम्।इ॒षा।हि॒नो॒मि॒।इन्द्रा॑विष्णू॒ इति॑।अप॑सः।पा॒रे।अ॒स्य।जु॒षेथा॑म्।य॒ज्ञम्।द्रवि॑णम्।च॒।ध॒त्त॒म्।अरि॑ष्टैः।नः॒।प॒थिऽभिः॑।पा॒रय॑न्ता॥  
या।विश्वा॑साम्।ज॒नि॒तारा॑।म॒ती॒नाम्।इन्द्रा॒विष्णू॒ इति॑।क॒लशा॑।सो॒म॒ऽधाना॑।प्र।वा॒म्।गिरः॑।श॒स्यमा॑नाः।अ॒व॒न्तु॒।प्र।स्तोमा॑सः।गी॒यमा॑नासः।अ॒र्कैः॥  
इन्द्रा॑विष्णू॒ इति॑।म॒द॒प॒ती॒ इति॑ मदऽपती।म॒दा॒ना॒म्।आ।सोम॑म्।या॒त॒म्।द्रवि॑णो॒ इति॑।दधा॑ना।सम्।वा॒म्।अ॒ञ्ज॒न्तु॒।अ॒क्तुऽभिः॑।म॒ती॒नाम्।सम्।स्तोमा॑सः।श॒स्यमा॑नासः।उ॒क्थैः॥  
आ।वा॒म्।अश्वा॑सः।अ॒भि॒मा॒ति॒ऽसहः॑।इन्द्रा॑विष्णू॒ इति॑।स॒ध॒ऽमादः॑।व॒ह॒न्तु॒।जु॒षेथा॑म्।विश्वा॑।हव॑ना।म॒ती॒नाम्।उप॑।ब्रह्मा॑णि।शृ॒णु॒त॒म्।गिरः॑।मे॒॥  
इन्द्रा॑विष्णू॒ इति॑।तत्।प॒न॒याय्य॑म्।वा॒म्।सोम॑स्य।मदे॑।उ॒रु।च॒क्र॒मा॒थे॒ इति॑।अकृ॑णुतम्।अ॒न्तरि॑क्षम्।वरी॑यः।अप्र॑थतम्।जी॒वसे॑।नः॒।रजां॑सि॥  
इन्द्रा॑विष्णू॒ इति॑।ह॒विषा॑।व॒वृ॒धा॒ना।अग्र॑ऽअद्वाना।नम॑सा।रा॒त॒ऽह॒व्या॒।घृता॑सुती॒ इति॒ घृत॑ऽआसुती।द्रवि॑णम्।ध॒त्त॒म्।अ॒स्मे इति॑।स॒मु॒द्रः।स्थः॒।क॒लशः॑।सो॒म॒ऽधानः॑॥  
इन्द्रा॑विष्णू॒ इति॑।पिब॑तम्।मध्वः॑।अ॒स्य।सोम॑स्य।द॒स्रा॒।ज॒ठर॑म्।पृ॒णे॒था॒म्।आ।वा॒म्।अन्धां॑सि।म॒दि॒राणि॑।अ॒ग्म॒न्।उप॑।ब्रह्मा॑णि।शृ॒णु॒त॒म्।हव॑म्।मे॒॥  
उ॒भा।जि॒ग्य॒थुः॒।न।परा॑।ज॒ये॒थे॒ इति॑।न।परा॑।जि॒ग्ये॒।क॒त॒रः।च॒न।ए॒नोः॒।इन्द्रः॑।च॒।वि॒ष्णो॒ इति॑।यत्।अप॑स्पृधेथाम्।त्रे॒धा।स॒हस्र॑म्।वि।तत्।ऐ॒र॒ये॒था॒म्॥  
