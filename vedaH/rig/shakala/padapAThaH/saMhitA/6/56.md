

  
यः।ए॒न॒म्।आ॒ऽदिदे॑शति।क॒र॒म्भ॒ऽअत्।इति॑।पू॒षण॑म्।न।तेन॑।दे॒वः।आ॒ऽदिशे॑॥  
उ॒त।घ॒।सः।र॒थिऽत॑मः।सख्या॑।सत्ऽप॑तिः।यु॒जा।इन्द्रः॑।वृ॒त्राणि॑।जि॒घ्न॒ते॒॥  
उ॒त।अ॒दः।प॒रु॒षे।गवि॑।सूरः॑।च॒क्रम्।हि॒र॒ण्यय॑म्।नि।ऐ॒र॒य॒त्।र॒थिऽत॑मः॥  
यत्।अ॒द्य।त्वा॒।पु॒रु॒ऽस्तु॒त॒।ब्रवा॑म।द॒स्र॒।म॒न्तु॒ऽमः॒।तत्।सु।नः॒।मन्म॑।सा॒ध॒य॒॥  
इ॒मम्।च॒।नः॒।गो॒ऽएष॑णम्।सा॒तये॑।सी॒स॒धः॒।ग॒णम्।आ॒रात्।पू॒ष॒न्।अ॒सि॒।श्रु॒तः॥  
आ।ते॒।स्व॒स्तिम्।ई॒म॒हे॒।आ॒रेऽअ॑घाम्।उप॑ऽवसुम्।अ॒द्य।च॒।स॒र्वऽता॑तये।श्वः।च॒।स॒र्वऽता॑तये॥  
