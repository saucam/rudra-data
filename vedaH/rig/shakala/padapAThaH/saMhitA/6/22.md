

  
यः।एकः॑।इत्।हव्यः॑।च॒र्ष॒णी॒नाम्।इन्द्र॑म्।तम्।गीः॒ऽभिः।अ॒भि।अ॒र्चे॒।आ॒भिः।यः।पत्य॑ते।वृ॒ष॒भः।वृष्ण्य॑ऽवान्।स॒त्यः।सत्वा॑।पु॒रु॒ऽमा॒यः।सह॑स्वान्॥  
तम्।ऊँ॒ इति॑।नः॒।पूर्वे॑।पि॒तरः॑।नव॑ऽग्वाः।स॒प्त।विप्रा॑सः।अ॒भि।वा॒जय॑न्तः।न॒क्ष॒त्ऽदा॒भम्।ततु॑रिम्।प॒र्व॒ते॒ऽस्थाम्।अद्रो॑घऽवाचम्।म॒तिऽभिः॑।शवि॑ष्ठम्॥  
तम्।ई॒म॒हे॒।इन्द्र॑म्।अ॒स्य॒।रा॒यः।पु॒रु॒ऽवीर॑स्य।नृ॒ऽवतः॑।पु॒रु॒ऽक्षोः।यः।अस्कृ॑धोयुः।अ॒जरः॑।स्वः॑ऽवान्।तम्।आ।भ॒र॒।ह॒रि॒ऽवः॒।मा॒द॒यध्यै॑॥  
तत्।नः॒।वि।वो॒चः॒।यदि॑।ते॒।पु॒रा।चि॒त्।ज॒रि॒तारः॑।आ॒न॒शुः।सु॒म्नम्।इ॒न्द्र॒।कः।ते॒।भा॒गः।किम्।वयः॑।दु॒ध्र॒।खि॒द्वः॒।पुरु॑ऽहूत।पु॒रु॒व॒सो॒ इति॑ पुरुऽवसो।अ॒सु॒र॒ऽघ्नः॥  
तम्।पृ॒च्छन्ती॑।वज्र॑ऽहस्तम्।र॒थे॒ऽस्थाम्।इन्द्र॑म्।वेपी॑।वक्व॑री।यस्य॑।नु।गीः।तु॒वि॒ऽग्रा॒भम्।तु॒वि॒ऽकू॒र्मिम्।र॒भः॒ऽदाम्।गा॒तुम्।इ॒षे॒।नक्ष॑ते।तुम्र॑म्।अच्छ॑॥  
अ॒या।ह॒।त्यम्।मा॒यया॑।व॒वृ॒धा॒नम्।म॒नः॒ऽजुवा॑।स्व॒ऽत॒वः॒।पर्व॑तेन।अच्यु॑ता।चि॒त्।वी॒ळि॒ता।सु॒ऽओ॒जः॒।रु॒जः।वि।दृ॒ळ्हा।धृ॒ष॒ता।वि॒ऽर॒प्शि॒न्॥  
तम्।वः॒।धि॒या।नव्य॑स्या।शवि॑ष्ठम्।प्र॒त्नम्।प्र॒त्न॒ऽवत्।प॒रि॒ऽतं॒स॒यध्यै॑।सः।नः॒।व॒क्ष॒त्।अ॒नि॒ऽमा॒नः।सु॒ऽवह्ना॑।इन्द्रः॑।विश्वा॑नि।अति॑।दुः॒ऽगहा॑णि॥  
आ।जना॑य।द्रुह्व॑णे।पार्थि॑वानि।दि॒व्यानि॑।दी॒प॒यः॒।अ॒न्तरि॑क्षा।तप॑।वृ॒ष॒न्।वि॒श्वतः॑।शो॒चिषा॑।तान्।ब्र॒ह्म॒ऽद्विषे॑।शो॒च॒य॒।क्षाम्।अ॒पः।च॒॥  
भुवः॑।जन॑स्य।दि॒व्यस्य॑।राजा॑।पार्थि॑वस्य।जग॑तः।त्वे॒ष॒ऽस॒न्दृ॒क्।धि॒ष्व।वज्र॑म्।दक्षि॑णे।इ॒न्द्र॒।हस्ते॑।विश्वा॑।अ॒जु॒र्य॒।द॒य॒से॒।वि।मा॒याः॥  
आ।स॒म्ऽयत॑म्।इ॒न्द्र॒।नः॒।स्व॒स्तिम्।श॒त्रु॒ऽतूर्या॑य।बृ॒ह॒तीम्।अमृ॑ध्राम्।यया॑।दासा॑नि।आर्या॑णि।वृ॒त्रा।करः॑।व॒ज्रि॒न्।सु॒ऽतुका॑।नाहु॑षाणि॥  
सः।नः॒।नि॒युत्ऽभिः॑।पु॒रु॒ऽहू॒त॒।वे॒धः॒।वि॒श्वऽवा॑राभिः।आ।ग॒हि॒।प्र॒य॒ज्यो॒ इति॑ प्रऽयज्यो।न।याः।अदे॑वः।वर॑ते।न।दे॒वः।आ।आ॒भिः॒।या॒हि॒।तूय॑म्।आ।म॒द्र्य॒द्रिक्॥  
