

  
म॒हान्।इन्द्रः॑।नृ॒ऽवत्।आ।च॒र्ष॒णि॒ऽप्राः।उ॒त।द्वि॒ऽबर्हाः॑।अ॒मि॒नः।सहः॑ऽभिः।अ॒स्म॒द्र्य॑क्।व॒वृ॒धे॒।वी॒र्या॑य।उ॒रुः।पृ॒थुः।सुऽकृ॑तः।क॒र्तृऽभिः॑।भू॒त्॥  
इन्द्र॑म्।ए॒व।धि॒षणा॑।सा॒तये॑।धा॒त्।बृ॒हन्त॑म्।ऋ॒ष्वम्।अ॒जर॑म्।युवा॑नम्।अषा॑ळ्हेन।शव॑सा।शू॒सु॒ऽवांस॑म्।स॒द्यः।चि॒त्।यः।व॒वृ॒धे।असा॑मि॥  
पृ॒थू इति॑।क॒रस्ना॑।ब॒हु॒ला।गभ॑स्ती॒ इति॑।अ॒स्म॒द्र्य॑क्।सम्।मि॒मी॒हि॒।श्रवां॑सि।यू॒थाऽइ॑व।प॒श्वः।प॒शु॒ऽपाः।दमू॑नाः।अ॒स्मान्।इ॒न्द्र॒।अ॒भि।आ।व॒वृ॒त्स्व॒।आ॒जौ॥  
तम्।वः॒।इन्द्र॑म्।च॒तिन॑म्।अ॒स्य॒।शा॒कैः।इ॒ह।नू॒नम्।वा॒ज॒ऽयन्तः॑।हु॒वे॒म॒।यथा॑।चि॒त्।पूर्वे॑।ज॒रि॒तारः॑।आ॒सुः।अने॑द्याः।अ॒न॒व॒द्याः।अरि॑ष्टाः॥  
धृ॒तऽव्र॑तः।ध॒न॒ऽदाः।सोम॑ऽवृद्धः।सः।हि।वा॒मस्य॑।वसु॑नः।पु॒रु॒ऽक्षुः।सम्।जि॒ग्मि॒रे॒।प॒थ्याः॑।रायः॑।अ॒स्मि॒न्।स॒मु॒द्रे।न।सिन्ध॑वः।याद॑मानाः॥  
शवि॑ष्ठम्।नः॒।आ।भ॒र॒।शू॒र॒।शवः॑।ओजि॑ष्ठम्।ओजः॑।अ॒भि॒ऽभू॒ते॒।उ॒ग्रम्।विश्वा॑।द्यु॒म्ना।वृष्ण्या॑।मानु॑षाणाम्।अ॒स्म्भ्य॑म्।दाः॒।ह॒रि॒ऽवः॒।मा॒द॒यध्यै॑॥  
यः।ते॒।मदः॑।पृ॒त॒ना॒षाट्।अमृ॑ध्रः।इन्द्र॑।तम्।नः॒।आ।भ॒र॒।शू॒शु॒ऽवांस॑म्।येन॑।तो॒कस्य॑।तन॑यस्य।सा॒तौ।मं॒सी॒महि॑।जि॒गी॒वांसः॑।त्वाऽऊ॑ताः॥  
आ।नः॒।भ॒र॒।वृष॑णम्।शुष्म॑म्।इ॒न्द्र॒।ध॒न॒ऽस्पृत॑म्।शू॒शु॒ऽवांस॑म्।सु॒ऽदक्ष॑म्।येन॑।वंसा॑म।पृत॑नासु।शत्रू॑न्।तव॑।ऊ॒तिऽभिः॑।उ॒त।जा॒मीन्।अजा॑मीन्॥  
आ।ते॒।शुष्मः॑।वृ॒ष॒भः।ए॒तु॒।प॒श्चात्।आ।उ॒त्त॒रात्।अ॒ध॒रात्।आ।पु॒रस्ता॑त्।आ।वि॒श्वतः॑।अ॒भि।सम्।ए॒तु॒।अ॒र्वाङ्।इन्द्र॑।द्यु॒म्नम्।स्वः॑ऽवत्।धे॒हि॒।अ॒स्मे इति॑॥  
नृ॒ऽवत्।ते॒।इ॒न्द्र॒।नृऽत॑माभिः।ऊ॒ती।वं॒सी॒महि॑।वा॒मम्।श्रोम॑तेभिः।ईक्षे॑।हि।वस्वः॑।उ॒भय॑स्य।रा॒ज॒न्।धाः।रत्न॑म्।महि॑।स्थू॒रम्।बृ॒हन्त॑म्॥  
म॒रुत्व॑न्तम्।वृ॒ष॒भम्।व॒वृ॒धा॒नम्।अक॑वऽअरिम्।दि॒व्यम्।शा॒सम्।इन्द्र॑म्।वि॒श्व॒ऽसह॑म्।अव॑से।नूत॑नाय।उ॒ग्रम्।स॒हः॒ऽदाम्।इ॒ह।तम्।हु॒वे॒म॒॥  
जन॑म्।व॒ज्रि॒न्।महि॑।चि॒त्।मन्य॑मानम्।ए॒भ्यः।नृऽभ्यः॑।र॒न्ध॒य॒।येषु॑।अस्मि॑।अध॑।हि।त्वा॒।पृ॒थि॒व्याम्।शूर॑ऽसातौ।हवा॑महे।तन॑ये।गोषु॑।अ॒प्ऽसु॥  
व॒यम्।ते॒।ए॒भिः।पु॒रु॒ऽहू॒त॒।स॒ख्यैः।शत्रोः॑ऽशत्रोः।उत्ऽत॑रे।इत्।स्या॒म॒।घ्नन्तः॑।वृ॒त्राणि॑।उ॒भया॑नि।शू॒र॒।रा॒या।म॒दे॒म॒।बृ॒ह॒ता।त्वाऽऊ॑ताः॥  
