

  
यज॑स्व।हो॒तः॒।इ॒षि॒तः।यजी॑यान्।अग्ने॑।बाधः॑।म॒रुता॑म्।न।प्रऽयु॑क्ति।आ।नः॒।मि॒त्रावरु॑णा।नास॑त्या।द्यावा॑।हो॒त्राय॑।पृ॒थि॒वी इति॑।व॒वृ॒त्याः॒॥  
त्वम्।होता॑।म॒न्द्रऽत॑मः।नः॒।अ॒ध्रुक्।अ॒न्तः।दे॒वः।वि॒दथा॑।मर्ते॑षु।पा॒व॒कया॑।जु॒ह्वा॑।वह्निः॑।आ॒सा।अग्ने॑।यज॑स्व।त॒न्व॑म्।तव॑।स्वाम्॥  
धन्या॑।चि॒त्।हि।त्वे इति॑।धि॒षणा॑।वष्टि॑।प्र।दे॒वान्।जन्म॑।गृ॒ण॒ते।यज॑ध्यै।वेपि॑ष्ठः।अङ्गि॑रसाम्।यत्।ह॒।विप्रः॑।मधु॑।छ॒न्दः।भन॑ति।रे॒भः।इ॒ष्टौ॥  
अदि॑द्युतत्।सु।अपा॑कः।वि॒ऽभावा॑।अग्ने॑।यज॑स्व।रोद॑सी॒ इति॑।उ॒रू॒ची इति॑।आ॒युम्।न।यम्।नम॑सा।रा॒तऽह॑व्याः।अ॒ञ्जन्ति॑।सु॒ऽप्र॒यस॑म्।पञ्च॑।जनाः॑॥  
वृ॒ञ्जे।ह॒।यत्।नम॑सा।ब॒र्हिः।अ॒ग्नौ।अया॑मि।स्रुक्।घृ॒तऽव॑ती।सु॒ऽवृ॒क्तिः।अम्य॑क्षि।सद्म॑।सद॑ने।पृ॒थि॒व्याः।अश्रा॑यि।य॒ज्ञः।सूर्ये॑।न।चक्षुः॑॥  
दृ॒श॒स्य।नः॒।पु॒रु॒ऽअ॒णी॒क॒।हो॒तः॒।दे॒वेभिः॑।अ॒ग्ने॒।अ॒ग्निऽभिः॑।इ॒धा॒नः।रा॒यः।सू॒नो॒ इति॑।स॒ह॒सः॒।व॒व॒सा॒नाः।अति॑।स्र॒से॒म॒।वृ॒जन॑म्।न।अंहः॑॥  
