

  
मू॒र्धान॑म्।दि॒वः।अ॒र॒तिम्।पृ॒थि॒व्याः।वै॒श्वा॒न॒रम्।ऋ॒ते।आ।जा॒तम्।अ॒ग्निम्।क॒विम्।स॒म्ऽराजम्।अति॑थिम्।जना॑नाम्।आ॒सन्।आ।पात्र॑म्।ज॒न॒य॒न्त॒।दे॒वाः॥  
नाभि॑म्।य॒ज्ञाना॑म्।सद॑नम्।र॒यी॒णाम्।म॒हाम्।आ॒ऽहा॒वम्।अ॒भि।सम्।न॒व॒न्त॒।वै॒श्वा॒न॒रम्।र॒थ्य॑म्।अ॒ध्व॒राणा॑म्।य॒ज्ञस्य॑।के॒तुम्।ज॒न॒य॒न्त॒।दे॒वाः॥  
त्वत्।विप्रः॑।जा॒य॒ते॒।वा॒जी।अ॒ग्ने॒।त्वत्।वी॒रासः॑।अ॒भि॒मा॒ति॒ऽसहः॑।वैश्वा॑नर।त्वम्।अ॒स्मासु॑।धे॒हि॒।वसू॑नि।रा॒ज॒न्।स्पृ॒ह॒याय्या॑णि॥  
त्वाम्।विश्वे॑।अ॒मृ॒त॒।जाय॑मानम्।शिशु॑म्।न।दे॒वाः।अ॒भि।सम्।न॒व॒न्ते॒।तव॑।क्रतु॑ऽभिः।अ॒मृ॒त॒ऽत्वम्।आ॒य॒न्।वैश्वा॑नर।यत्।पि॒त्रोः।अदी॑देः॥  
वैश्वा॑नर।तव॑।तानि॑।व्र॒तानि॑।म॒हानि॑।अ॒ग्ने॒।नकिः॑।आ।द॒ध॒र्ष॒।यत्।जा॑य॑मानः।पि॒त्रोः।उ॒पऽस्थे॑।अवि॑न्दः।के॒तुम्।व॒युने॑षु।अह्ना॑म्॥  
वै॒श्वा॒न॒रस्य॑।विऽमि॑तानि।चक्ष॑सा।सानू॑नि।दि॒वः।अ॒मृत॑स्य।के॒तुना॑।तस्य॑।इत्।ऊँ॒ इति॑।विश्वा॑।भुव॑ना।अधि॑।मू॒र्धनि॑।व॒याःऽइ॑व।रु॒रु॒हुः॒।स॒प्त।वि॒ऽस्रुहः॑॥  
वि।यः।रजां॒सि।अमि॑मीत।सु॒ऽक्रतुः॑।वै॒श्वा॒न॒रः।वि।दि॒वः।रो॒च॒ना।क॒विः।परि॑।यः।विश्वा॑।भुव॑नानि।प॒प्र॒थे।अद॑ब्धः।गो॒पाः।अ॒मृत॑स्य।र॒क्षि॒ता॥  
