

  
अहे॑ळमानः।उप॑।या॒हि॒।य॒ज्ञम्।तुभ्य॑म्।प॒व॒न्ते॒।इन्द॑वः।सु॒तासः॑।गावः॑।न।वा॒ज्रि॒न्।स्वम्।ओकः॑।अच्छ॑।इन्द्र॑।आ।ग॒हि॒।प्र॒थ॒मः।य॒ज्ञिया॑नाम्॥  
या।ते॒।का॒कुत्।सुऽकृ॑ता।या।वरि॑ष्ठा।यया॑।शश्व॑त्।पिब॑सि।मध्वः॑।ऊ॒र्मिम्।तया॑।पा॒हि॒।प्र।ते॒।अ॒ध्व॒र्युः।अ॒स्था॒त्।सम्।ते॒।वज्रः॑।व॒र्त॒ता॒म्।इ॒न्द्र॒।ग॒व्युः॥  
ए॒षः।द्र॒प्सः।वृ॒ष॒भः।वि॒श्वऽरू॑पः।इन्द्रा॑य।वृष्णे॑।सम्।अ॒का॒रि॒।सोमः॑।ए॒तम्।पि॒ब॒।ह॒रि॒ऽवः॒।स्था॒तः॒।उ॒ग्र॒।यस्य॑।ईशि॑षे।प्र॒ऽदिवि॑।यः।ते॒।अन्न॑म्॥  
सु॒तः।सोमः॑।असु॑तात्।इ॒न्द्र॒।वस्या॑न्।अ॒यम्।श्रेया॑न्।चि॒कि॒तुषे॑।रणा॑य।ए॒तम्।ति॒ति॒र्वः॒।उप॑।या॒हि॒।य॒ज्ञम्।तेन॑।विश्वाः॑।तवि॑षीः।आ।पृ॒ण॒स्व॒॥  
ह्वया॑मसि।त्वा॒।आ।इ॒न्द्र॒।या॒हि॒।अ॒र्वाङ्।अर॑म्।ते॒।सोमः॑।त॒न्वे॑।भ॒वा॒ति॒।शत॑क्रतो॒ इति॒ शत॑ऽक्रतो।मा॒दय॑स्व।सु॒तेषु॑।प्र।अ॒स्मान्।अ॒व॒।पृत॑नासु।प्र।वि॒क्षु॥  
