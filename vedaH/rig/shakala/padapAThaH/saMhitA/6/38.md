

  
अपा॑त्।इ॒तः।उत्।ऊँ॒ इति॑।नः॒।चि॒त्रऽत॑मः।म॒हीम्।भ॒र्ष॒त्।द्यु॒ऽमती॑म्।इन्द्र॑ऽहूतिम्।पन्य॑सीम्।धी॒तिम्।दैव्य॑स्य।याम॑न्।जन॑स्य।रा॒तिम्।व॒न॒ते॒।सु॒ऽदानुः॑॥  
दू॒रात्।चि॒त्।आ।व॒स॒तः॒।अ॒स्य॒।कर्णा॑।घोषा॑त्।इन्द्र॑स्य।त॒न्य॒ति॒।ब्रु॒वा॒णः।आ।इ॒यम्।ए॒न॒म्।दे॒वऽहू॑तिः।व॒वृ॒त्या॒त्।म॒द्र्य॑क्।इन्द्र॑म्।इ॒यम्।ऋ॒च्यमा॑ना॥  
तम्।वः॒।धि॒या।प॒र॒मया॑।पु॒रा॒ऽजाम्।अ॒जर॑म्।इन्द्र॑म्।अ॒भि।अ॒नू॒षि॒।अ॒र्कैः।ब्रह्म॑।च॒।गिरः॑।द॒धि॒रे।सम्।अ॒स्मि॒न्।म॒हान्।च॒।स्तोमः॑।अधि॑।व॒र्ध॒त्।इन्द्रे॑॥  
वर्धा॑त्।यम्।य॒ज्ञः।उ॒त।सोमः॑।इन्द्र॑म्।वर्धा॑त्।ब्रह्म॑।गिरः॑।उ॒क्था।च॒।मन्म॑।वर्ध॑।अह॑।ए॒न॒म्।उ॒षसः॑।याम॑न्।अ॒क्तोः।वर्धा॑न्।मासाः॑।श॒रदः॑।द्यावः॑।इन्द्र॑म्॥  
ए॒व।ज॒ज्ञा॒नम्।सह॑से।असा॑मि।व॒वृ॒धा॒नम्।राध॑से।च॒।श्रु॒ताय॑।म॒हाम्।उ॒ग्रम्।अव॑से।वि॒प्र॒।नू॒नम्।आ।वि॒वा॒से॒म॒।वृ॒त्र॒ऽतूर्ये॑षु॥  
