

  
वृषा॑।मदः॑।इन्द्रे॑।श्लोकः॑।उ॒क्था।सचा॑।सोमे॑षु।सु॒त॒ऽपाः।ऋ॒जी॒षी।अ॒र्च॒त्र्यः॑।म॒घऽवा॑।नृऽभ्यः॑।उ॒क्थैः।द्यु॒क्षः।राजा॑।गि॒राम्।अक्षि॑तऽऊतिः॥  
ततु॑रिः।वी॒रः।नर्यः॑।विऽचे॑ताः।श्रोता॑।हव॑म्।गृ॒ण॒तः।उ॒र्विऽऊ॑तिः।वसुः॑।शंसः॑।न॒राम्।का॒रुऽधा॑याः।वा॒जी।स्तु॒तः।वि॒दथे॑।दा॒ति॒।वाज॑म्॥  
अक्षः॑।न।च॒क्र्योः॑।शू॒र॒।बृ॒हन्।प्र।ते॒।म॒ह्ना।रि॒रि॒चे॒।रोद॑स्योः।वृ॒क्षस्य॑।नु।ते॒।पु॒रु॒ऽहू॒त॒।व॒याः।वि।ऊ॒तयः॑।रु॒रु॒हुः॒।इ॒न्द्र॒ पू॒र्वीः॥  
शची॑ऽवतः।ते॒।पु॒रु॒ऽशा॒क॒।शाकाः॑।गवा॑म्ऽइव।स्रु॒तयः॑।स॒म्ऽचर॑णीः।व॒त्साना॑म्।न।त॒न्तयः॑।ते॒।इ॒न्द्र॒।दाम॑न्ऽवन्तः।अ॒दा॒मानः॑।सु॒ऽदा॒म॒न्॥  
अ॒न्यत्।अ॒द्य।कर्व॑रम्।अ॒न्यत्।ऊँ॒ इति॑।श्वः।अस॑त्।च॒।सत्।मुहुः॑।आ।च॒क्रिः।इन्द्रः॑।मि॒त्रः।नः॒।अत्र॑।वरु॑णः।च॒।पू॒षा।अ॒र्यः।वश॑स्य।प॒रि॒ऽए॒ता।अ॒स्ति॒॥  
वि।त्वत्।आपः॑।न।पर्व॑तस्य।पृ॒ष्ठात्।उ॒क्थेभिः॑।इ॒न्द्र॒।अ॒न॒य॒न्त॒।य॒ज्ञैः।तम्।त्वा॒।आ॒भिः।सु॒स्तु॒तिऽभिः॑।वा॒जय॑न्तः।आ॒जिम्।न।ज॒ग्मुः॒।गि॒र्वा॒हः॒।अश्वाः॑॥  
न।यम्।जर॑न्ति।श॒रदः॑।न।मासाः॑।न।द्यावः॑।इन्द्र॑म्।अ॒व॒ऽक॒र्शय॑न्ति।वृ॒द्धस्य॑।चि॒त्।व॒र्ध॒ता॒म्।अ॒स्य॒।त॒नूः।स्तोमे॑भिः।उ॒क्थैः।च॒।श॒स्यमा॑ना॥  
न।वी॒ळवे॑।नम॑ते।न।स्थि॒राय॑।न।शर्ध॑ते।दस्यु॑ऽजूताय।स्त॒वान्।अज्राः॑।इन्द्र॑स्य।गि॒रयः॑।चित्।ऋ॒ष्वाः।ग॒म्भी॒रे।चि॒त्।भ॒व॒ति॒।गा॒धम्।अ॒स्मै॒॥  
ग॒म्भी॒रेण॑।नः॒।उ॒रुणा॑।अ॒म॒त्रि॒न्।प्र।इ॒षः।य॒न्धि॒।सु॒त॒ऽपा॒व॒न्।वाजा॑न्।स्थाः।ऊँ॒ इति॑।सु।ऊ॒र्ध्वः।ऊ॒ती।अरि॑षण्यन्।अ॒क्तोः।विऽउ॑ष्टौ।परि॑ऽतक्म्यायाम्॥  
सच॑स्व।ना॒यम्।अव॑से।अ॒भीके॑।इ॒तः।वा॒।तम्।इ॒न्द्र॒।पा॒हि॒।रि॒षः।अ॒मा।च॒।ए॒न॒म्।अर॑ण्ये।पा॒हि॒।रि॒षः।मदे॑म।श॒तऽहि॑माः।सु॒ऽवीराः॑॥  
