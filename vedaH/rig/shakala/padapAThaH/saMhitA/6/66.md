

  
वपुः॑।नु।तत्।चि॒कि॒तुषे॑।चि॒त्।अ॒स्तु॒।स॒मा॒नम्।नाम॑।धे॒नु।पत्य॑मानम्।मर्ते॑षु।अ॒न्यत्।दो॒हसे॑।पी॒पाय॑।स॒कृत्।शु॒क्रम्।दु॒दु॒हे॒।पृश्निः॑।ऊधः॑॥  
ये।अ॒ग्नयः॑।न।शोशु॑चन्।इ॒धा॒नाः।द्विः।यत्।त्रिः।म॒रुतः॑।व॒वृ॒धन्त॑।अ॒रे॒णवः॑।हि॒र॒ण्यया॑सः।ए॒षा॒म्।सा॒कम्।नृ॒म्णैः।पौंस्ये॑भिः।च॒।भू॒व॒न्॥  
रु॒द्रस्य॑।ये।मी॒ळ्हुषः॑।सन्ति॑।पु॒त्राः।यान्।चो॒ इति॑।नु।दाधृ॑विः।भर॑ध्यै।वि॒दे।हि।मा॒ता।म॒हः।म॒ही।सा।सा।इत्।पृश्निः॑।सु॒ऽभ्वे॑।गर्भ॑म्।आ।अ॒धा॒त्॥  
न।ये।ईष॑न्ते।ज॒नुषः॑।अया॑।नु।अ॒न्तरिति॑।सन्तः॑।अ॒व॒द्यानि॑।पु॒ना॒नाः।निः।यत्।दु॒ह्रे।शुच॑यः।अनु॑।जोष॑म्।अनु॑।शृइ॒या।त॒न्व॑म्।उ॒क्षमा॑णाः॥  
म॒क्षु।न।येषु॑।दो॒हसे॑।चि॒त्।अ॒याः।आ।नाम॑।घृ॒ष्णु।मारु॑तम्।दधा॑नाः।न।ये।स्तौ॒नाः।अ॒यासः॑।म॒ह्ना।नु।चि॒त्।सु॒ऽदानुः॑।अव॑।या॒स॒त्।उ॒ग्रान्॥  
ते।इत्।उ॒ग्राः।शव॑सा।धृ॒ष्णुऽसे॑नाः।उ॒भे इति॑।यु॒ज॒न्त॒।रोद॑सी॒ इति॑।सु॒मेके॒ इति॑ सु॒ऽमेके॑।अध॑।स्म॒।ए॒षु॒।रो॒द॒सी।स्वऽशो॑चिः।आ।अम॑वत्ऽसु।त॒स्थौ॒।न।रोकः॑॥  
अ॒ने॒नः।वः॒।म॒रु॒तः॒।यामः॑।अ॒स्तु॒।अ॒न॒श्वः।चि॒त्।यम्।अज॑ति।अर॑थीः।अ॒न॒व॒सः।अ॒न॒भी॒शुः।र॒जः॒ऽतूः।वि।रोद॑सी॒ इति॑।प॒थ्याः॑।या॒ति॒।साध॑न्॥  
न।अस्य॑।व॒र्ता।न।त॒रु॒ता।नु।अ॒स्ति॒।मरु॑तः।यम्।अव॑थ।वाज॑ऽसातौ।तो॒के।वा॒।गोषु॑।तन॑ये।यम्।अ॒प्ऽसु।सः।व्र॒जम्।दर्ता॑।पार्ये॑।अध॑।द्योः॥  
प्र।चि॒त्रम्।अ॒र्कम्।गृ॒ण॒ते।तु॒राय॑।मारु॑ताय।स्वऽत॑वसे।भ॒र॒ध्व॒म्।ये।सहां॑सि।सह॑सा।सह॑न्ते।रेज॑ते।अ॒ग्ने॒।पृ॒थि॒वी।म॒खेभ्यः॑॥  
त्विषि॑ऽमन्तः।अ॒ध्व॒रस्य॑ऽइव।दि॒द्युत्।तृ॒षु॒ऽच्यव॑सः।जु॒ह्वः॑।न।अ॒ग्नेः।अ॒र्चत्र॑यः।धुन॑यः।न।वी॒राः।भ्राज॑त्ऽजन्मानः।म॒रुतः॑।अधृ॑ष्टाः॥  
तम्।वृ॒धन्त॑म्।मारु॑तम्।भ्राज॑त्ऽऋष्टिम्।रु॒द्रस्य॑।सू॒नुम्।ह॒वसा॑।आ।वि॒वा॒से॒।दि॒वः।शर्धा॑य।शुच॑यः।म॒नी॒षा।गि॒रयः॑।न।आपः॑।उ॒ग्राः।अ॒स्पृ॒ध्र॒न्॥  
