

  
अ॒ग्ना।यः।मर्त्यः॑।दुवः॑।धिय॑म्।जु॒जोष॑।धी॒तिऽभिः॑।भस॑त्।नु।सः।प्र।पू॒र्व्यः।इष॑म्।वु॒री॒त॒।अव॑से॥  
अ॒ग्निः।इत्।हि।प्रऽचे॑र्ताः।अ॒ग्निः।वे॒धःऽत॑मः।ऋषिः॑।अ॒ग्निम्।होता॑रम्।ई॒ळ॒ते॒।य॒ज्ञेषु॑।मनु॑षः।विशः॑॥  
नाना॑।हि।अ॒ग्ने॒।अव॑से।स्पर्ध॑न्ते।रायः।अ॒र्यः।तूर्व॑न्तः।दस्यु॑म्।आ॒यवः॑।व्र॒तैः।सीक्ष॑न्तः।अ॒व्र॒तम्॥  
अ॒ग्निः।अ॒प्साम्।ऋ॒ति॒ऽसह॑म्।वी॒रम्।द॒दा॒ति॒।सत्ऽप॑तिम्।यस्य॑।त्रस॑न्ति।शव॑सः।स॒म्ऽचक्षि॑।शत्र॑वः।भि॒या॥  
अ॒ग्निः।हि।वि॒द्मना॑।नि॒दः।दे॒वः।मर्त॑म्।उ॒रु॒ष्यति॑।स॒हऽवा॑।यस्य॑।अवृ॑तः।र॒यिः।वाजे॑षु।अवृ॑तः॥  
अच्छ॑।नः॒।मि॒त्र॒ऽम॒हः॒।दे॒व॒।दे॒वान्।अग्ने॑।वोचः॑।सु॒ऽम॒तिम्।रोद॑स्योः।वी॒हि।स्व॒स्तिम्।सु॒ऽक्षि॒तिम्।दि॒वः।नॄन्।द्वि॒षः।अंहां॑सि।दुः॒ऽइ॒ता।त॒रे॒म॒।ता।त॒रे॒म॒।तव॑।अव॑सा।त॒रे॒म॒॥  
