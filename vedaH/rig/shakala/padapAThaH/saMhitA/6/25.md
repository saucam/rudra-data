

  
या।ते॒।ऊ॒तिः।अ॒व॒मा।या।प॒र॒मा।या।म॒ध्य॒मा।इ॒न्द्र॒।शु॒ष्मि॒न्।अस्ति॑।ताभिः॑।ऊँ॒ इति॑।सु।वृ॒त्र॒ऽहत्ये॑।अ॒वीः॒।नः॒।ए॒भिः।च॒।वाजैः॑।म॒हान्।नः॒।उ॒ग्र॒॥  
आभिः॑।स्पृधः॑।मि॒थ॒तीः।अरि॑षण्यन्।अ॒मित्र॑स्य।व्य॒थ॒य॒।म॒न्युम्।इ॒न्द्र॒।आभिः॑।विश्वाः॑।अ॒भि॒ऽयुजः॑।विषू॑चीः।आर्या॑य।विशः॑।अव॑।ता॒रीः॒।दासीः॑॥  
इन्द्र॑।जा॒मयः॑।उ॒त।ये।अजा॑मयः।अ॒र्वा॒ची॒नासः॑।व॒नुषः॑।यु॒यु॒ज्रे।त्वम्।ए॒षा॒म्।वि॒थु॒रा।शवां॑सि।ज॒हि।वृष्ण्या॑नि।कृ॒णु॒हि।परा॑चः॥  
शूरः॑।वा॒।शूर॑म्।व॒न॒ते॒।शरी॑रैः।त॒नू॒ऽरुचा॑।तरु॑षि।यत्।कृ॒ण्वैते॒ इति॑।तो॒के।वा॒।गोषु॑।तन॑ये।यत्।अ॒प्ऽसु।वि।क्रन्द॑सी॒ इति॑।उ॒र्वरा॑सु।ब्रवै॑ते॒ इति॑॥  
न॒हि।त्वा॒।शूरः॑।न।तु॒रः।न।धृ॒ष्णुः।न।त्वा॒।यो॒धः।मन्य॑मानः।यु॒योध॑।इन्द्र॑।नकिः॑।त्वा॒।प्रति॑।अ॒स्ति॒।ए॒षा॒म्।विश्वा॑।जा॒तानि॑।अ॒भि।अ॒सि॒।तानि॑॥  
सः।प॒त्य॒ते॒।उ॒भयोः॑।नृ॒म्णम्।अ॒योः।यदि॑।वे॒धसः॑।स॒म्ऽइ॒थे।हव॑न्ते।वृ॒त्रे।वा॒।म॒हः।नृ॒ऽवति॑।क्षये॑।वा॒।व्यच॑स्वन्ता।यदि॑।वि॒त॒न्त॒सैते॒ इति॑॥  
अध॑।स्म॒।ते॒।च॒र्ष॒णयः॑।यत्।एजा॑न्।इन्द्र॑।त्रा॒ता।उ॒त।भ॒व॒।व॒रू॒ता।अ॒स्माका॑सः।ये।नृऽत॑मासः।अ॒र्यः।इन्द्र॑।सू॒रयः॑।द॒धि॒रे।पु॒रः।नः॒॥  
अनु॑।ते॒।दा॒यि॒।म॒हे।इ॒न्द्रि॒याय॑।स॒त्रा।ते॒।विश्व॑म्।अनु॑।वृ॒त्र॒ऽहत्ये॑।अनु॑।क्ष॒त्रम्।अनु॑।सहः॑।य॒ज॒त्र॒।इन्द्र॑।दे॒वेभिः॑।अनु॑।ते॒।नृ॒ऽसह्ये॑॥  
ए॒व।नः॒।स्पृधः॑।सम्।अ॒ज॒।स॒मत्ऽसु॑।इन्द्र॑।र॒र॒न्धि।मि॒थ॒तीः।अदे॑वीः।वि॒द्याम॑।वस्तोः॑।अव॑सा।गृ॒णन्तः॑।भ॒रत्ऽवा॑जाः।उ॒त।ते॒।इ॒न्द्र॒।नू॒नम्॥  
