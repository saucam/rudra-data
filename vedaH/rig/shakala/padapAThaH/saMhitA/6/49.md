

  
स्तु॒षे।जन॑म्।सु॒ऽव्र॒तम्।नव्य॑सीभिः।गीः॒ऽभिः।मि॒त्रावरु॑णा।सु॒म्न॒ऽयन्ता॑।ते।आ।ग॒म॒न्तु॒।ते।इ॒ह।श्रु॒व॒न्तु॒।सु॒ऽक्ष॒त्रासः॑।वरु॑णः।मि॒त्रः।अ॒ग्निः॥  
वि॒शःऽवि॑शः।ई॒ड्य॑म्।अ॒ध्व॒रेषु॑।अदृ॑प्तऽक्रतुम्।अ॒र॒तिम्।यु॒व॒त्योः।दि॒वः।शिशु॑म्।सह॑सः।शू॒नुम्।अ॒ग्निम्।य॒ज्ञस्य॑।के॒तुम्।अ॒रु॒षम्।यज॑ध्यै॥  
अ॒रु॒षस्य॑।दु॒हि॒तरा॑।विरू॑पे॒ इति॒ विऽरू॑पे।स्तृऽभिः॑।अ॒न्या।पि॒पि॒शे।सूरः॑।अ॒न्या।मि॒थः॒ऽतुरा॑।वि॒चर॑न्ती॒ इति॑ वि॒ऽचर॑न्ती।पा॒व॒के इति॑।मन्म॑।श्रु॒तम्।न॒क्ष॒त॒।ऋ॒च्यमा॑ने॒ इति॑॥  
प्र।वा॒युम्।अच्छ॑।बृ॒ह॒ती।म॒नी॒षा।बृ॒हत्ऽर॑यिम्।वि॒श्वऽवा॑रम्।र॒थ॒ऽप्राम्।द्यु॒तद्ऽया॑मा।नि॒ऽयुतः॑।पत्य॑मानः।क॒विः।क॒विम्।इ॒य॒क्ष॒सि॒।प्र॒य॒ज्यो॒ इति॑ प्रऽयज्यो॥  
सः।मे॒।वपुः॑।छ॒द॒य॒त्।अ॒श्विनोः॑।यः।रथः॑।वि॒रुक्मा॑न्।मन॑सा।यु॒जा॒नः।येन॑।न॒रा॒।ना॒स॒त्या॒।इ॒ष॒यध्यै॑।व॒र्तिः।या॒थः।तन॑याय।त्मने॑।च॒॥  
पर्ज॑न्यवाता।वृ॒ष॒भा॒।पृ॒थि॒व्याः।पुरी॑षाणि।जि॒न्व॒त॒म्।अप्या॑नि।सत्य॑ऽश्रुतः।क॒व॒यः॒।यस्य॑।गीः॒ऽभिः।जग॑तः।स्था॒तः॒।जग॑त्।आ।कृ॒णु॒ध्व॒म्॥  
पावी॑रवी।क॒न्या॑।चि॒त्रऽआ॑युः।सर॑स्वती।वी॒रऽप॑त्नी।धिय॑म्।धा॒त्।ग्नाभिः॑।अच्छि॑द्रम्।श॒र॒णम्।स॒ऽजोषाः॑।दुः॒ऽआ॒धर्ष॑म्।गृ॒ण॒ते।शर्म॑।यं॒स॒त्॥  
प॒थःऽप॑थः।परि॑ऽपतिम्।व॒च॒स्या।कामे॑न।कृ॒तः।अ॒भि।आ॒न॒ट्।अ॒र्कम्।सः।नः॒।रा॒स॒त्।शु॒रुधः॑।च॒न्द्रऽअ॑ग्राः।धिय॑म्ऽधियम्।सी॒स॒धा॒ति॒।प्र।पू॒षा॥  
प्र॒थ॒म॒ऽभाज॑म्।य॒शस॑म्।व॒यः॒ऽधाम्।सु॒ऽपा॒णिम्।दे॒वम्।सु॒ऽगभ॑स्तिम्।ऋभ्व॑म्।होता॑।य॒क्ष॒त्।य॒ज॒तम्।प॒स्त्या॑नाम्।अ॒ग्निः।त्वष्टा॑रम्।सु॒ऽहव॑म्।वि॒भाऽवा॑॥  
भुव॑नस्य।पि॒तर॑म्।गीः॒ऽभिः।आ॒भिः।रु॒द्रम्।दिवा॑।व॒र्धय॑।रु॒द्रम्।अ॒क्तौ।बृ॒हन्त॑म्।ऋ॒ष्वम्।अ॒जर॑म्।सु॒ऽसु॒म्नम्।ऋध॑क्।हु॒वे॒म॒।क॒विना॑।इ॒षि॒तासः॑॥  
आ।यु॒वा॒नः॒।क॒व॒यः॒।य॒ज्ञि॒या॒सः॒।मरु॑तः।ग॒न्त।गृ॒ण॒तः।व॒र॒स्याम्।अ॒चि॒त्रम्।चि॒त्।हि।जिन्व॑थ।वृ॒धन्तः॑।इ॒त्था।नक्ष॑न्तः।न॒रः॒।अ॒ङ्गि॒र॒स्वत्॥  
प्र।वी॒राय॑।प्र।त॒वसे॑।तु॒राय॑।अज॑।यू॒थाऽइ॑व।प॒शु॒ऽरक्षिः॑।अस्त॑म्।सः।पि॒स्पृ॒श॒ति॒।त॒न्वि॑।श्रु॒तस्य॑।स्तृऽभिः॑।न।नाक॑म्।व॒च॒नस्य॑।विपः॑॥  
यः।रजां॑सि।वि॒ऽम॒मे।पार्थि॑वानि।त्रिः।चि॒त्।विष्णुः॑।मन॑वे।बा॒धि॒ताय॑।तस्य॑।ते॒।शर्म॑न्।उ॒प॒ऽद॒द्यमा॑ने।रा॒या।म॒दे॒म॒।त॒न्वा॑।तना॑।च॒॥  
तत्।नः॒।अहिः॑।बु॒ध्न्यः॑।अ॒त्ऽभिः।अ॒र्कैः।तत्।पर्व॑तः।तत्।स॒वि॒ता।चनः॑।धा॒त्।तत्।ओष॑धीभिः।अ॒भि।रा॒ति॒ऽसाचः॑।भगः॑।पुर॑म्ऽधिः।जि॒न्व॒तु॒।प्र।रा॒ये॥  
नु।नः॒।र॒यिम्।र॒थ्य॑म्।च॒र्ष॒णि॒ऽप्राम्।पु॒रु॒ऽवीर॑म्।म॒हः।ऋ॒तस्य॑।गो॒पाम्।क्षय॑म्।दा॒त॒।अ॒जर॑म्।येन॑।जना॑न्।स्पृधः॑।अदे॑वीः।अ॒भि।च॒।क्रमा॑म।विशः॑।आदे॑वीः अ॒भि।अ॒श्नवा॑म॥  
