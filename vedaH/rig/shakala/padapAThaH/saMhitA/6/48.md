

  
य॒ज्ञाऽय॑ज्ञा।वः॒।अ॒ग्नये॑।गि॒राऽगि॑रा।च॒।दक्ष॑से।प्रऽप्र॑।व॒यम्।अ॒मृत॑म्।जा॒तऽवे॑दसम्।प्रि॒यम्।मि॒त्रम्।न।शं॒सि॒ष॒म्॥  
ऊर्जः।नपा॑तम्।सः।हि॒न।अ॒यम्।अ॒स्म॒ऽयुः।दाशे॑म।ह॒व्यऽदा॑तये।भुव॑त्।वाजे॑षु।अ॒वि॒ता।भुव॑त्।वृ॒धः।उ॒त।त्रा॒ता।त॒नूना॑म्॥  
वृषा॑।हि।अ॒ग्ने॒।अ॒जरः॑।म॒हान्।वि॒ऽभासि॑।अ॒र्चिषा॑।अज॑स्रेण।शो॒चिषा॑।शोशु॑चत्।शु॒चे॒।सु॒दी॒तिऽभिः॑।सु।दी॒दि॒हि॒॥  
म॒हः।दे॒वान्।यज॑सि।यक्षि॑।आ॒नु॒षक्।तव॑।क्रत्वा॑।उ॒त।दं॒सना॑।अ॒र्वाचः॑।सी॒म्।कृ॒णु॒हि॒।अ॒ग्ने॒।अव॑से।रास्व॑।वाजा॑।उ॒त।वं॒स्व॒॥  
यम्।आपः॑।अद्र॑यः।वना॑।गर्भ॑म्।ऋ॒तस्य॑।पिप्र॑ति।सह॑सा।यः।म॒थि॒तः।जाय॑ते।नृऽभिः॑।पृ॒थि॒व्याः।अधि॑।सान॑वि॥  
आ।यः।प॒प्रौ।भा॒नुना॑।रोद॑सी॒ इति॑।उ॒भे इति॑।धू॒मेन॑।धा॒व॒ते॒।दि॒वि।ति॒रः।तमः॑।द॒दृ॒शे॒।ऊर्म्या॑सु।आ।श्या॒वासु॑।अ॒रु॒षः।वृषा॑।आ।श्या॒वाः।अ॒रु॒षः।वृषा॑॥  
बृ॒हत्ऽभिः॑।अ॒ग्ने॒।अ॒र्चिऽभिः॑।शु॒क्रेण॑।दे॒व॒।शो॒चिषा॑।भ॒रत्ऽवा॑जे।स॒म्ऽइ॒धा॒नः।य॒वि॒ष्ठ्य॒।रे॒वत्।नः॒।शु॒क्र॒।दी॒दि॒हि॒।द्यु॒ऽमत्।पा॒व॒क॒।दी॒दि॒हि॒॥  
विश्वा॑साम्।गृ॒हऽप॑तिः।वि॒शाम्।अ॒सि॒।त्वम्।अ॒ग्ने॒।मानु॑षीणाम्।श॒तम्।पूः॒ऽभिः।य॒वि॒ष्ठ॒।पा॒हि॒।अंह॑सः।स॒म्ऽए॒द्धार॑म्।श॒तम्।हिमाः॑।स्तो॒तृऽभ्यः॑।ये।च॒।दद॑ति॥  
त्वम्।नः॒।चि॒त्रः।ऊ॒त्या।वसो॒ इति॑।राधां॑सि।चो॒द॒य॒।अ॒स्य।रा॒यः।त्वम्।अ॒ग्ने॒।र॒थीः।अ॒सि॒।वि॒दाः।गा॒धम्।तु॒चे।तु।नः॒॥  
पर्षि॑।तो॒कम्।तन॑यम्।प॒र्तृऽभिः॑।त्वम्।अद॑ब्धैः।अप्र॑युत्वऽभिः।अग्ने॑।हेलां॑सि।दैव्या॑।यु॒यो॒धि॒।नः॒।अदे॑वानि।ह्वरां॑सि।च॒॥  
आ।स॒खा॒यः॒।स॒बः॒ऽदुघा॑म्।धे॒नुम्।अ॒ज॒ध्व॒म्।उप॑।नव्य॑सा।वचः॑।सृ॒जध्व॑म्।अन॑पऽस्फुराम्॥  
या।शर्धा॑य।मारु॑ताय।स्वऽभा॑नवे।श्रवः॑।अमृ॑त्यु।धुक्ष॑त।या।मृ॒ळी॒के।म॒रुता॑म्।तु॒राणा॑म्।या।सु॒म्नैः।ए॒व॒ऽयाव॑री॥  
भ॒रत्ऽवा॑जाय।अव॑।धु॒क्ष॒त॒।द्वि॒ता।धे॒नुम्।च॒।वि॒श्वऽदो॑हसम्।इष॑म्।च॒।वि॒श्वऽभो॑जसम्॥  
तम्।वः॒।इन्द्र॑म्।न।सु॒ऽक्रतु॑म्।वरु॑णम्ऽइव।मा॒यिन॑म्।अ॒र्य॒मण॑म्।न।म॒न्द्रम्।सृ॒प्रऽभो॑जसम्।विष्णु॑म्।न।स्तु॒षे॒।आ॒ऽदिशे॑॥  
त्वे॒षम्।शर्धः॑।न।मारु॑तम्।तु॒वि॒ऽस्वणि॑।अ॒न॒र्वाण॑म्।पू॒षण॑म्।सम्।यथा॑।श॒ता।सम्।स॒हस्रा॑।कारि॑षत्।च॒र्ष॒णिऽभ्यः॑।आ।आ॒विः।गू॒ळ्हा।वसु॑।क॒र॒त्।सु॒ऽवेदा॑।नः॒।वसु॑।क॒र॒त्॥  
आ।मा॒।पू॒ष॒न्।उप॑।द्र॒व॒।शंसि॑षम्।नु।ते॒।अ॒पि॒ऽक॒र्णे।आ॒घृ॒णे॒।अ॒घाः।अ॒र्यः।अरा॑तयः॥  
मा।का॒क॒म्बीर॑म्।उत्।वृ॒हः॒।वन॒स्पति॑म्।अश॑स्तीः।वि।हि।नीन॑शः।मा।उ॒त।सूरः॑।अह॒रिति॑।ए॒व।च॒न।ग्री॒वा।आ॒ऽदध॑ते।वेः॥  
दृतेः॑ऽइव।ते।अ॒वृ॒कम्।अ॒स्तु॒।स॒ख्यम्।अच्छि॑द्रस्य।द॒ध॒न्ऽवतः॑।सुऽपू॑र्णस्य।द॒ध॒न्ऽवतः॑॥  
प॒रः।हि।मर्त्यैः॑।असि॑।स॒मः।दे॒वैः।उ॒त।श्रि॒या।अ॒भि।ख्यः॒।पू॒ष॒न्।पृत॑नासु।नः॒।त्वम्।अव॑।नू॒नम्।यथा॑।पु॒रा॥  
वा॒मी।वा॒मस्य॑।धू॒त॒यः॒।प्रऽनी॑तिः।अ॒स्तु॒।सू॒नृता॑।दे॒वस्य॑।वा॒।म॒रु॒तः॒।मर्त्य॑स्य।वे॒जा॒नस्य॑।प्र॒ऽय॒ज्य॒वः॒॥  
स॒द्यः।चि॒त्।यस्य॑।च॒र्कृ॒तिः।परि॑।द्याम्।दे॒वः।न।एति॑।सूर्यः॑।त्वे॒षम्।शवः॑।द॒धि॒रे॒।नाम॑।य॒ज्ञिय॑म्।म॒रुतः॑।वृ॒त्र॒ऽहम्।शवः॑।ज्येष्ठ॑म्।वृ॒त्र॒ऽहम्।शवः॑॥  
स॒कृत्।ह॒।द्यौः।अ॒जा॒य॒त॒।स॒कृत्।भूमिः॑।अ॒जा॒य॒त॒।पृश्न्याः॑।दु॒ग्धम्।स॒कृत्।पयः॑।तत्।अ॒न्यः।न।अनु॑।जा॒य॒ते॒॥  
