

  
त्वत्।विश्वा॑।सु॒ऽभ॒ग॒।सौभ॑गानि।अग्ने॑।वि।या॒न्ति॒।व॒निनः॑।न।व॒याः।श्रु॒ष्टी।र॒यिः।वाजः॑।वृ॒त्र॒ऽतूर्ये॑।दि॒वः।वृ॒ष्टिः।ईड्यः॑।री॒तिः।अ॒पाम्॥  
त्वम्।भगः॑।नः॒।आ।हि।रत्न॑म्।इ॒षे।परि॑ज्माऽइव।क्ष॒य॒सि॒।द॒स्मऽव॑र्चाः।अग्ने॑।मि॒त्रः।न।बृ॒ह॒तः।ऋ॒तस्य।असि॑।क्ष॒त्ता।वा॒मस्य॑।दे॒व॒।भूरेः॑॥  
सः।सत्ऽप॑तिः।शव॑सा।ह॒न्ति॒।वृ॒त्रम्।अ॒ग्ने॒।विप्रः॑।वि।प॒णेः।भ॒र्ति॒।वाज॑म्।यम्।त्वम्।प्र॒ऽचे॒तः॒।ऋ॒त॒ऽजा॒त॒।रा॒या।स॒ऽजोषाः॑।नप्त्रा॑।अ॒पाम्।हि॒नोषि॑॥  
यः।ते॒।सू॒नो॒ इति॑।स॒ह॒सः॒।गीः॒ऽभिः।उ॒क्थैः।य॒ज्ञैः।मर्तः॑।निऽशि॑तम्।वे॒द्या।आन॑ट्।विश्व॑म्।सः।दे॒व॒।प्रति॑।वार॑म्।अ॒ग्ने॒।ध॒त्ते।धा॒न्यम्।पत्य॑ते।व॒स॒व्यैः॑॥  
ता।नृऽभ्यः॑।आ।सौ॒श्र॒व॒सा।सु॒ऽवीरा॑।अग्ने॑।सू॒नो॒ इति॑।स॒ह॒सः॒।पु॒ष्यसे॑।धाः॒।कृ॒णोषि॑।यत्।शव॑सा।भूरि॑।प॒श्वः।वयः॑।वृका॑य।अ॒रये॑।जसु॑रये॥  
व॒द्मा।सू॒नो॒ इति॑।स॒ह॒सः॒।नः॒।विऽहा॑याः।अग्ने॑।तो॒कम्।तन॑यम्।वा॒जि।नः॒।दाः॒।विश्वा॑भिः।गीः॒ऽभिः।अ॒भि।पू॒र्तिम्।अ॒श्या॒म्।मदे॑म।श॒तऽहि॑माः।सु॒ऽवीराः॑॥  
