

  
न।तत्।दि॒वा।न।पृ॒थि॒व्या।अनु॑।म॒न्ये॒।न।य॒ज्ञेन॑।न।उ॒त।शमी॑भिः।आ॒भिः।उ॒ब्जन्तु॑।तम्।सु॒ऽभ्वः॑।पर्व॑तासः।नि।ही॒य॒ता॒म्।अ॒ति॒ऽया॒जस्य॑।य॒ष्टा॥  
अति॑।वा॒।यः।म॒रु॒तः॒।मन्य॑ते।नः॒।ब्रह्म॑।वा॒।यः।क्रि॒यमा॑णम्।निनि॑त्सात्।तपूं॑षि।तस्मै॑।वृ॒जि॒नानि॑।स॒न्तु॒।ब्र॒ह्म॒ऽद्विष॑म्।अ॒भि।तम्।शो॒च॒तु॒।द्यौः॥  
किम्।अ॒ङ्ग।त्वा॒।ब्रह्म॑णः।सो॒म॒।गो॒पाम्।किम्।अ॒ङ्ग।त्वा॒।आ॒हुः॒।अ॒भि॒श॒स्ति॒ऽपाम्।नः॒।किम्।अ॒ङ्ग।नः॒।प॒श्य॒सि॒।नि॒द्यमा॑नान्।ब्र॒ह्म॒ऽद्विषे॑।तपु॑षिम्।हे॒तिम्।अ॒स्य॒॥  
अव॑न्तु।माम्।उ॒षसः॑।जाय॑मानाः।अव॑न्तु।मा॒।सिन्ध॑वः।पिन्व॑मानाः।अव॑न्तु।मा॒।पर्व॑तासः।ध्रु॒वासः।अव॑न्तु।मा॒।पि॒तरः॑।दे॒वऽहू॑तौ॥  
वि॒श्व॒ऽदानी॑म्।सु॒ऽमन॑सः।स्या॒म॒।पश्ये॑म।नु।सूर्य॑म्।उ॒च्चर॑न्तम्।तथा॑।क॒र॒त्।वसु॑ऽपतिः।वसू॑नाम्।दे॒वान्।ओहा॑नः।अव॑सा।आऽग॑मिष्ठः॥  
इन्द्रः॑।नेदि॑ष्ठम्।अव॑सा।आऽग॑मिष्ठः।सर॑स्वती।सिन्धु॑ऽभिः।पिन्व॑माना।प॒र्जन्यः॑।नः॒।ओष॑धीभिः।म॒यः॒ऽभुः।अ॒ग्निः।सु॒ऽशंसः॑।सु॒ऽहवः॑।पि॒ताऽइ॑व॥  
विश्वे॑।दे॒वा॒सः॒।आ।ग॒त॒।शृ॒णु॒त।मे॒।इ॒मम्।हव॑म्।आ।इ॒दम्।ब॒र्हिः।नि।सी॒द॒त॒॥  
यः।वः॒।दे॒वाः॒।घृ॒तऽस्नु॑ना।ह॒व्येन॑।प्र॒ति॒ऽभूष॑ति।तम्।विश्वे॑।उप॑।ग॒च्छ॒थ॒॥  
उप॑।नः॒।सू॒नवः॑।गिरः॑।शृ॒ण्वन्तु॑।अ॒मृत॑स्य।ये।सु॒ऽमृ॒ळी॒काः।भ॒व॒न्तु॒।नः॒॥  
विश्वे॑।दे॒वाः।ऋ॒त॒ऽवृधः॑।ऋ॒तुऽभिः॑।ह॒व॒न॒ऽश्रुतः॑।जु॒षन्ता॑म्।युज्य॑म्।पयः॑॥  
स्तो॒त्रम्।इन्द्रः॑।म॒रुत्ऽग॑णः।त्वष्टृ॑ऽमान्।मि॒त्रः।अ॒र्य॒मा।इ॒मा।ह॒व्या।जु॒ष॒न्त॒।नः॒॥  
इ॒मम्।नः॒।अ॒ग्ने॒।अ॒ध्व॒रम्।होतः॑।व॒यु॒न॒ऽशः।य॒ज॒।चि॒कि॒त्वान्।दैव्य॑म्।जन॑म्॥  
विश्वे॑।दे॒वाः॒।शृ॒णु॒त।इ॒मम्।हव॑म्।मे॒।ये।अ॒न्तरि॑क्षे।ये।उप॑।द्यवि॑।स्थ।ये।अ॒ग्नि॒ऽजि॒ह्वाः।उ॒त।वा॒।यज॑त्राः।आ॒ऽसद्य॑।अ॒स्मिन्।ब॒र्हिषि॑।मा॒द॒य॒ध्व॒म्॥  
विश्वे॑।दे॒वाः।मम॑।शृ॒ण्व॒न्तु॒।य॒ज्ञियाः॑।उ॒भे इति॑।रोद॑सी॒ इति॑।अ॒पाम्।नपा॑त्।च॒।मन्म॑।मा।वः॒।वचां॑सि।प॒रि॒ऽचक्ष्या॑णि।वो॒च॒म्।सु॒म्नेषु॑।इत्।वः॒।अन्त॑माः।म॒दे॒म॒॥  
ये।के।च॒।ज्मा।म॒हिनः॑।अहि॑ऽमायाः।दि॒वः।ज॒ज्ञि॒रे।अ॒पाम्।स॒धऽस्थे॑।ते।अ॒स्मभ्य॑म्।इ॒षये॑।विश्व॑म्।आयुः॑।क्षपः॑।उ॒स्राः।व॒रि॒व॒स्य॒न्तु॒।दे॒वाः॥  
अग्नी॑पर्जन्यौ।अव॑तम्।धिय॑म्।मे॒।अ॒स्मिन्।हवे॑।सु॒ऽह॒वा॒।सु॒ऽस्तु॒तिम्।नः॒।इळा॑म्।अ॒न्यः।ज॒नय॑त्।गर्भ॑म्।अ॒न्यः।प्र॒जाऽव॑तीः।इषः॑।आ।ध॒त्त॒म्।अ॒स्मे इति॑॥  
स्ती॒र्णे।ब॒र्हिषि॑।स॒म्ऽइ॒धा॒ने।अ॒ग्नौ।सु॒ऽउ॒क्तेन॑।म॒हा।नम॑सा।वि॒वा॒से॒।अ॒स्मिन्।नः॒।अ॒द्य।वि॒दथे॑।य॒ज॒त्राः॒।विश्वे॑।दे॒वाः॒।ह॒विषि॑।मा॒द॒य॒ध्व॒म्॥  
