

  
आ।इ॒हि॒।वाम्।वि॒ऽमु॒चः॒।न॒पा॒त्।आघृ॑णे।सम्।स॒चा॒व॒है॒।र॒थीः।ऋ॒तस्य॑।नः॒।भ॒व॒॥  
र॒थिऽत॑मम्।क॒प॒र्दिन॑म्।ईशा॑नम्।राध॑सः।म॒हः।रा॒यः।सखा॑यम्।ई॒म॒हे॒॥  
रा॒यः।धारा॑।अ॒सि॒।आ॒घृ॒णे॒।वसोः॑।रा॒शिः।अ॒ज॒ऽअ॒श्व॒।धीव॑तःऽधीवतः।सखा॑॥  
पू॒षण॑म्।नु।अ॒जऽअ॑श्वम्।उप॑।स्तो॒षा॒म॒।वा॒जिन॑म्।स्वसुः॑।यः।जा॒रः।उ॒च्यते॑॥  
मा॒तुः।दि॒धि॒षुम्।अ॒ब्र॒व॒म्।स्वसुः॑।जा॒रः।शृ॒णो॒तु॒।नः॒।भ्राता॑।इन्द्र॑स्य।सखा॑।मम॑॥  
आ।अ॒जासः॑।पू॒षण॑म्।रथे॑।नि॒ऽशृ॒म्भाः।ते।ज॒न॒ऽश्रिय॑म्।दे॒वम्।व॒ह॒न्तु॒।बिभ्र॑तः॥  
