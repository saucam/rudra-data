

  
उत्।ऊँ॒ इति॑।श्रि॒ये।उ॒षसः॑।रोच॑मानाः।अस्थुः॑।अ॒पाम्।न।ऊ॒र्मयः॑।रुश॑न्तः।कृ॒णोति॑।विश्वा॑।सु॒ऽपथा॑।सु॒ऽगानि॑।अभू॑त्।ऊँ॒ इति॑।वस्वी॑।दक्षि॑णा।म॒घोनी॑॥  
भ॒द्रा।द॒दृ॒क्षे॒।उ॒र्वि॒या।वि।भा॒सि॒।उत्।ते॒।शो॒चिः।भा॒नवः॑।द्याम्।अ॒प॒प्त॒न्।आ॒विः।वक्षः॑।कृ॒णु॒षे॒।शु॒म्भमा॑ना।उषः॑।दे॒वि॒।रोच॑माना।महः॑ऽभिः॥  
वह॑न्ति।सी॒म्।अ॒रु॒णासः॑।रुश॑न्तः।गावः॑।सु॒ऽभगा॑म्।उ॒र्वि॒या।प्र॒थ॒नाम्।अप॑।ई॒ज॒ते॒।शूरः॑।अस्ता॑ऽइव।शत्रू॑न्।बाध॑ते।तमः॑।अ॒जि॒रः।न।वोळ्हा॑॥  
सु॒ऽगा।उ॒त।ते॒।सु॒ऽपथा॑।पर्व॑तेषु।अ॒वा॒ते।अ॒पः।त॒र॒सि॒।स्व॒भा॒नो॒ इति॑ स्वऽभानो।सा।नः॒।आ।व॒ह॒।पृ॒थु॒ऽया॒म॒न्।ऋ॒ष्वे॒।र॒यिम्।दि॒वः॒।दु॒हि॒तः॒।इ॒ष॒यध्यै॑॥  
सा।आ।व॒ह॒।या।उ॒क्षऽभिः॑।अवा॑ता।उषः॑।वर॑म्।वह॑सि।जोष॑म्।अनु॑।त्वम्।दि॒वः॒।दु॒हि॒तः॒।या।ह॒।दे॒वी।पू॒र्वऽहू॑तौ।मं॒हना॑।द॒र्श॒ता।भूः॒॥  
उत्।ते॒।वयः॑।चि॒त्।व॒स॒तेः।अ॒प॒प्त॒न्।नरः॑।च॒।ये।पि॒तु॒ऽभाजः॑।विऽउ॑ष्टौ।अ॒मा।स॒ते।व॒ह॒सि॒।भूरि॑।वा॒मम्।उषः॑।दे॒वि॒।दा॒शुषे॑।मर्त्या॑य॥  
