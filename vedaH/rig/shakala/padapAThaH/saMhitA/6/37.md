

  
अ॒र्वाक्।रथ॑म्।वि॒श्वऽवा॑रम्।ते॒।उ॒ग्र॒।इन्द्र॑।यु॒क्तासः॑।हर॑यः।व॒ह॒न्तु॒।की॒रिः।चि॒त्।हि।त्वा॒।हव॑ते।स्वः॑ऽवान्।ऋ॒धी॒महि॑।स॒ध॒ऽमादः॑।ते॒।अ॒द्य॥  
प्रो इति॑।द्रोणे॑।हर॑यः।कर्म॑।अ॒ग्म॒न्।पु॒ना॒नासः॑।ऋज्य॑न्तः।अ॒भू॒व॒न्।इन्द्रः॑।नः॒।अ॒स्य।पू॒र्व्यः।पा॒पी॒या॒त्।द्यु॒क्षः।मद॑स्य।सो॒म्यस्य।राजा॑॥  
आ॒स॒स्रा॒णासः॑।श॒व॒सा॒नम्।अच्छ॑।इन्द्र॑म्।सु॒ऽच॒क्रे।र॒थ्या॑सः।अश्वाः॑।अ॒भि।श्रवः॑।ऋज्य॑न्तः।व॒हे॒युः॒।नु।चि॒त्।नु।वा॒योः।अ॒मृत॑म्।वि।द॒स्ये॒त्॥  
वरि॑ष्ठः।अ॒स्य॒।दक्षि॑णाम्।इ॒य॒र्ति॒।इन्द्रः॑।म॒घोना॑म्।तु॒वि॒कू॒र्मिऽत॑मः।यया॑।व॒ज्रि॒ऽवः॒।प॒रि॒ऽयासि॑।अंहः॑।म॒घा।च॒।धृ॒ष्णो॒ इति॑।दय॑से।वि।सू॒रीन्॥  
इन्द्रः॑।वाज॑स्य।स्थवि॑रस्य।दा॒ता।इन्द्रः॑।गीः॒ऽभिः।व॒र्ध॒ता॒म्।वृ॒द्धऽम॑हाः।इन्द्रः॑।वृ॒त्रम्।हनि॑ष्ठः।अ॒स्तु॒।सत्वा॑।आ।ता।सू॒रिः।पृ॒ण॒ति॒।तूतु॑जानः॥  
