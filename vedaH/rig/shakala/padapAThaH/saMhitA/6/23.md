

  
सु॒ते।इत्।त्वम्।निऽमि॑श्लः।इ॒न्द्र॒।सोमे॑।स्तोमे॑।ब्रह्म॑णि।श॒स्यमा॑ने।उ॒क्थे।यत्।वा॒।यु॒क्ताभ्या॑म्।म॒घ॒ऽव॒न्।हरि॑ऽभ्याम्।बिभ्र॑त्।वज्र॑म्।बा॒ह्वोः।इ॒न्द्र॒।यासि॑॥  
यत्।वा॒।दि॒वि।पार्ये॑।सुस्वि॑म्।इ॒न्द्र॒।वृ॒त्र॒ऽहत्ये॑।व॑सि।शूर॑ऽसातौ।यत्।वा॒।दक्ष॑स्य।बि॒भ्युषः॑।अबि॑भ्यत्।अर॑न्धयः।शर्ध॑तः।इ॒न्द्र॒।दस्यू॑न्॥  
पाता॑।सु॒तम्।इन्द्रः॑।अ॒स्तु॒।सोम॑म्।प्र॒ऽने॒नीः।उ॒ग्रः।ज॒रि॒तार॑म्।ऊ॒ती।कर्ता॑।वी॒राय॑।सुस्व॑ये।ऊ॒म्ँम् इति॑।लो॒कम्।दाता॑।वसु॑।स्तु॒व॒ते।की॒रये॑।चि॒त्॥  
गन्ता॑।इय॑न्ति।सव॑ना।हरि॑ऽभ्याम्।ब॒भ्रिः।वज्र॑म्।प॒पिः।सोम॑म्।द॒दिः।गाः।कर्ता॑।वी॒रम्।नर्य॑म्।सर्व॑ऽवीरम्।श्रोता॑।हव॑म्।गृ॒ण॒तः।स्तोम॑ऽवाहाः॥  
अस्मै॑।व॒यम्।यत्।व॒वान॑।तत्।वि॒वि॒ष्मः॒।इन्द्रा॑य।यः।नः॒।प्र॒ऽदिवः।अपः॑।क॒रिति॑ कः।सु॒ते।सोमे॑।स्तु॒मसि॑।शंस॑त्।उ॒क्था।इन्द्रा॑य।ब्रह्म॑।वर्ध॑नम्।यथा॑।अस॑त्॥  
ब्रह्मा॑णि।हि।च॒कृ॒षे।वर्ध॑नानि।ताव॑त्।ते॒।इ॒न्द्र॒।म॒तिऽभिः॑।वि॒वि॒ष्मः॒।सु॒ते।सोमे॑।सु॒त॒ऽपाः॒।शम्ऽत॑मानि।रान्द्र्या॑।क्रि॒या॒स्म॒।वक्ष॑णानि।य॒ज्ञैः॥  
सः।नः॒।बो॒धि॒।पु॒रो॒ळाश॑म्।ररा॑णः।पि॒ब॒।तु।सोम॑म्।गोऽऋ॑जीकम्।इ॒न्द्र॒।आ।इ॒दम्।ब॒र्हिः।यज॑मानस्य।सी॒द॒।उ॒रुम्।कृ॒धि॒।त्वा॒ऽय॒तः।ऊँ॒ इति॑।लो॒कम्॥  
सः।म॒न्द॒स्व॒।हि।अनु॑।जोष॑म्।उ॒ग्र॒।प्र।त्वा॒।य॒ज्ञासः॑।इ॒मे।अ॒श्नु॒व॒न्तु॒।प्र।इ॒मे।हवा॑सः।पु॒रु॒ऽहू॒तम्।अ॒स्मे इति॑।आ।त्वा॒।इ॒यम्।धीः।अव॑से।इ॒न्द्र॒।य॒म्याः॒॥  
तम्।वः॒।स॒खा॒यः॒।सम्।यथा॑।सु॒तेषु॑।सोमे॑भिः।ई॒म्।पृ॒ण॒त॒।भो॒जम्।इन्द्र॑म्।कु॒वित्।तस्मै॑।अस॑ति।नः॒।भरा॑य।न।सुस्वि॑म्।इन्द्रः॑।अव॑से।मृ॒धा॒ति॒॥  
ए॒व।इत्।इन्द्रः॑।सु॒ते।अ॒स्ता॒वि॒।सोमे॑।भ॒रत्ऽवा॑जेषु।क्षय॑त्।इत्।म॒घोनः॑।अस॑त्।यथा॑।ज॒रि॒त्रे।उ॒त।सू॒रिः।इन्द्रः॑।रा॒यः।वि॒श्वऽवा॑रस्य।दा॒ता॥  
