

  
इन्द्र॑म्।वः॒।नरः॑।स॒ख्याय॑।से॒पुः॒।म॒हः।यन्तः॑।सु॒ऽम॒तये॑।च॒का॒नाः।म॒हः।हि।दा॒ता।वज्र॑ऽहस्तः।अस्ति॑।म॒हाम्।ऊँ॒ इति॑।र॒ण्वम्।अव॑से।य॒ज॒ध्व॒म्॥  
आ।यस्मि॑न्।हस्ते॑।नर्याः॑।मि॒मि॒क्षुः।आ।रथे॑।हि॒र॒ण्यये॑।र॒थे॒ऽस्थाः।आ।र॒श्मयः॑।गभ॑स्त्योः।स्थू॒रयोः॑।आ।अध्व॑न्।अश्वा॑सः।वृष॑णः।यु॒जा॒नाः॥  
श्रि॒ये।ते॒।पादा॑।दुवः॑।आ।मि॒मि॒क्षुः॒।धृ॒ष्णुः।व॒ज्री।शव॑सा।दक्षि॑णऽवान्।वसा॑नः।अत्क॑म्।सु॒र॒भिम्।दृ॒शे।कम्।स्वः॑।न।नृ॒तो॒ इति॑।इ॒षि॒रः।ब॒भू॒थ॒॥  
सः।सोमः॑।आमि॑श्लऽतमः।सु॒तः।भू॒त्।यस्मि॑न्।प॒क्तिः।प॒च्यते॑।सन्ति॑।धा॒नाः।इन्द्र॑म्।नरः॑।स्तु॒वन्तः॑।ब्र॒ह्म॒ऽका॒राः।उ॒क्था।शंस॑न्तः।दे॒ववा॑तऽतमाः॥  
न।ते॒।अन्तः॑।शव॑सः।धा॒यि॒।अ॒स्य।वि।तु।बा॒ब॒धे॒।रोद॑सी॒ इति॑।म॒हि॒ऽत्वा।आ।ता।सू॒रिः।पृ॒ण॒ति॒।तूतु॑जानः।यू॒थाऽइ॑व।अ॒प्ऽसु।स॒म्ऽईज॑मानः।ऊ॒ती॥  
ए॒व।इत्।इन्द्रः॑।सु॒ऽहवः॑।ऋ॒ष्वः।अ॒स्तु॒।ऊ॒ती।अनू॑ती।हि॒रि॒ऽशि॒प्रः।सत्वा॑।ए॒व।हि।जा॒तः।अस॑मातिऽओजाः।पु॒रु।च॒।वृ॒त्रा।ह॒न॒ति॒।नि।दस्यू॑न्॥  
