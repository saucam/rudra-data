

  
इ॒यम्।अ॒द॒दा॒त्।र॒भ॒सम्।ऋ॒ण॒ऽच्युत॑म्।दिवः॑ऽदासम्।व॒ध्रि॒ऽअ॒श्वाय॑।दा॒शुषे॑।या।शश्व॑न्तम्।आ॒ऽच॒खाद॑।अ॒व॒सम्।प॒णिम्।ता।ते॒।दा॒त्राणि॑।त॒वि॒षा।स॒र॒स्व॒ति॒॥  
इ॒यम्।शुष्मे॑भिः।बि॒स॒खाःऽइ॑व।अ॒रु॒ज॒त्।सानु॑।गि॒री॒णाम्।त॒वि॒षेभिः॑।ऊ॒र्मिऽभिः॑।पा॒रा॒व॒त॒ऽघ्नीम्।अव॑से।सु॒वृ॒क्तिऽभिः॑।सर॑स्वतीम्।आ।वि॒वा॒से॒म॒।धी॒तिऽभिः॑॥  
सर॑स्वति।दे॒व॒ऽनिदः॑।नि।ब॒र्ह॒य॒।प्र॒ऽजाम्।विश्व॑स्य।बृस॑यस्य।मा॒यिनः॑।उ॒त।क्षि॒तिऽभ्यः॑।अ॒वनीः॑।अ॒वि॒न्दः॒।वि॒षम्।ए॒भ्यः॒।अ॒स्र॒वः॒।वा॒जि॒नी॒ऽव॒ति॒॥  
प्र।नः॒।दे॒वी।सर॑स्वती।वाजे॑भिः।वा॒जिनी॑ऽवती।धी॒नाम्।अ॒वि॒त्री।अ॒व॒तु॒॥  
यः।त्वा॒।दे॒वि॒।स॒र॒स्व॒ति॒।उ॒प॒ऽब्रू॒ते।धने॑।हि॒ते।इन्द्र॑म्।न।वृ॒त्र॒ऽतूर्ये॑॥  
त्वम्।दे॒वि॒।स॒र॒स्व॒ति॒।अव॑।वाजे॑षु।वा॒जि॒नि॒।रद॑।पू॒षाऽइ॑व।नः॒।स॒निम्॥  
उ॒त।स्या।नः॒।सर॑स्वती।घो॒रा।हिर॑ण्यऽवर्तनिः।वृ॒त्र॒ऽघ्नी।व॒ष्टि॒।सु॒ऽस्तु॒तिम्॥  
यस्याः॑।अ॒न॒न्तः।अहु॑तः।त्वे॒षः।च॒रि॒ष्णुः।अ॒र्ण॒वः।अमः॑।चर॑ति।रोरु॑वत्॥  
सा।नः॒।विश्वा॑।अति॑।द्विषः॑।स्वसॄः॑।अ॒न्याः।ऋ॒तऽव॑री।अत॑न्।अहा॑ऽइव।सूर्यः॑॥  
उ॒त।नः॒।प्रि॒या।प्रि॒यासु॑।स॒प्तऽस्व॑सा।सुऽजु॑ष्टा।सर॑स्वती।स्तोम्या॑।भू॒त्॥  
आ॒ऽप॒प्रुषी॑।पार्थि॑वानि।उ॒रु।रजः॑।अ॒न्तरि॑क्षम्।सर॑स्वती।नि॒दः।पा॒तु॒॥  
त्रि॒ऽस॒धस्था॑।स॒प्तऽधा॑तुः।पञ्च॑।जा॒ता।व॒र्धय॑न्ती।वाजे॑ऽवाजे।हव्या॑।भू॒त्॥  
प्र।या।म॒हि॒म्ना।म॒हिना॑सु।चेकि॑ते।द्यु॒म्नेभिः॑।अ॒न्याः।अ॒पसा॑म्।अ॒पःऽत॑मा।रथः॑ऽइव।बृ॒ह॒ती।वि॒ऽभ्वने॑।कृ॒ता।उ॒प॒ऽस्तुत्या॑।चि॒कि॒तुषा॑।सर॑स्वती॥  
सर॑स्वति।अ॒भि।नः॒।ने॒षि॒।वस्यः॑।मा।अप॑।स्फ॒रीः॒।पय॑सा।मा।नः॒।आ।ध॒क्।जु॒षस्व॑।नः॒।स॒ख्या।वे॒श्या॑।च॒।मा।त्वत्।क्षेत्रा॑णि।अर॑णानि।ग॒न्म॒॥  
