

  
हु॒वे।वः॒।दे॒वीम्।अदि॑तिम्।नमः॑ऽभिः।मृ॒ळी॒काय॑।वरु॑णम्।मि॒त्रम्।अ॒ग्निम्।अ॒भि॒ऽक्ष॒दाम्।अ॒र्य॒मण॑म्।सु॒ऽशेव॑म्।त्रा॒तॄन्।दे॒वान्।स॒वि॒तार॑म्।भग॑म्।च॒॥  
सु॒ऽज्योति॑षः।सू॒र्य॒।दक्ष॑ऽपितॄन्।अ॒ना॒गाः॒ऽत्वे।सु॒ऽम॒हः॒।वी॒हि॒।दे॒वान्।द्वि॒ऽजन्मा॑नः।ये।ऋ॒त॒ऽसापः॑।स॒त्याः।स्वः॑ऽवन्तः।य॒ज॒ताः।अ॒ग्नि॒ऽजि॒ह्वाः॥  
उ॒त।द्या॒वा॒पृ॒थि॒वी॒ इति॑।क्ष॒त्रम्।उ॒रु।बृ॒हत्।रो॒द॒सी॒ इति॑।श॒र॒णम्।सु॒सु॒म्ने॒ इति॑ सुऽसुम्ने।म॒हः।क॒र॒थः॒।वरि॑वः।यथा॑।नः॒।अ॒स्मे इति॑।क्षया॑य।धि॒ष॒णे॒ इति॑।अ॒ने॒हः॥  
आ।नः॒।रु॒द्रस्य॑।सू॒नवः॑।न॒म॒न्ता॒म्।अ॒द्य।हू॒तासः॑।वस॑वः।अधृ॑ष्टाः।यत्।ई॒म्।अर्भे॑।म॒ह॒ति।वा॒।हि॒तासः॑।बा॒धे।म॒रुतः॑।अह्वा॑म।दे॒वान्॥  
मि॒म्यक्ष॑।येषु॑।रो॒द॒सी।नु।दे॒वी।सिस॑क्ति।पू॒षा।अ॒भ्य॒र्ध॒ऽयज्वा॑।श्रु॒त्वा।हव॑म्।म॒रु॒तः॒।यत्।ह॒।या॒थ।भूम॑।रे॒ज॒न्ते॒।अध्व॑नि।प्रऽवि॑क्ते॥  
अ॒भि।त्यम्।वी॒रम्।गिर्व॑णसम्।अ॒र्च॒।इन्द्र॑म्।ब्रह्म॑णा।ज॒रि॒तः॒।नवे॑न।श्रव॑त्।इत्।हव॑म्।उप॑।च॒।स्तवा॑नः।रास॑त्।वाजा॑न्।उप॑।म॒हः।गृ॒णा॒नः॥  
ओ॒मान॑म्।आपः।मा॒नु॒षीः॒।अमृ॑क्तम्।धात॑।तो॒काय॑।तन॑याय।शम्।योः।यू॒यम्।हि।स्थ।भि॒षजः॑।मा॒तृऽत॑माः।विश्व॑स्य।स्था॒तुः।जग॑तः।जनि॑त्रीः॥  
आ।नः॒।दे॒वः।स॒वि॒ता।त्राय॑माणः।हिर॑ण्यऽपाणिः।य॒ज॒तः।ज॒ग॒म्या॒त्।यः।दत्र॑ऽवान्।उ॒षसः॑।न।प्रती॑कम्।वि॒ऽऊ॒र्णु॒ते।दा॒शुषे॑।वार्या॑णि॥  
उ॒त।त्वम्।सू॒नो॒ इति॑।स॒ह॒सः॒।नः॒।अ॒द्य।दे॒वान्।अ॒स्मिन्।अ॒ध्व॒रे।व॒वृ॒त्याः॒।स्याम्।अ॒हम्।ते॒।सद॑म्।इ॒त्।रा॒तौ।तव॑।स्या॒म्।अ॒ग्ने॒।अव॑सा।सु॒ऽवीरः॑॥  
उ॒त।त्या।मे॒।हव॑म्।आ।ज॒ग्म्या॒त॒म्।नास॑त्या।धी॒भिः।यु॒वम्।अ॒ङ्ग।वि॒प्रा॒।अत्रि॑म्।न।म॒हः।तम॑सः।अ॒मु॒मु॒क्त॒म्।तूर्व॑तम्।न॒रा॒।दुः॒ऽइ॒तात्।अ॒भीके॑॥  
ते।नः॒।रा॒यः।द्यु॒ऽमतः॑।वाज॑ऽवतः।दा॒तारः॑।भू॒त॒।नृ॒ऽवतः॑।पु॒रु॒ऽक्षोः।द॒श॒स्यन्तः॑।दि॒व्याः।पार्थि॑वासः।गोऽजा॑ताः।अप्याः॑।मृ॒ळत॑।च॒।दे॒वाः॒॥  
ते।नः॒।रु॒द्रः।सर॑स्वती।स॒ऽजोषाः॑।मी॒ळ्हुष्म॑न्तः।विष्णुः॑।मृ॒ळ॒न्तु॒।वा॒युः।ऋ॒भु॒क्षाः।वाजः॑।दैव्यः॑।वि॒ऽधा॒ता।प॒र्जन्या॒वाता॑।पि॒प्य॒ता॒म्।इष॑म्।नः॒॥  
उ॒त।स्यः।दे॒वः।स॒वि॒ता।भगः॑।नः॒।अ॒पाम्।नपा॑त्।अ॒व॒तु॒।दानु॑।पप्रिः॑।त्वष्टा॑।दे॒वेभिः॑।जनि॑ऽभिः।स॒ऽजोषाः॑।द्यौः।दे॒वेभिः॑।पृ॒थि॒वी।स॒मु॒द्रैः॥  
उ॒त।नः॒।अहिः॑।बु॒ध्न्यः॑।शृ॒णो॒तु॒।अ॒जः।एक॑ऽपात्।पृ॒थि॒वी।स॒मु॒द्रः।विश्वे॑।दे॒वाः।ऋ॒त॒ऽवृधः॑।हु॒वा॒नाः।स्तु॒ताः।मन्त्राः॑।क॒वि॒ऽश॒स्ताः।अ॒व॒न्तु॒॥  
ए॒व।नपा॑तः।मम॑।तस्य॑।धी॒भिः।भ॒रत्ऽवा॑जाः।अ॒भि।अ॒र्च॒न्ति॒।अ॒र्कैः।ग्नाः।हु॒तासः॑।वस॑वः।अधृ॑ष्टाः।विश्वे॑।स्तु॒तासः॑।भू॒त॒।य॒ज॒त्राः॒॥  
