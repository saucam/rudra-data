

  
स॒त्रा।मदा॑सः।तव॑।वि॒श्वऽज॑न्याः।स॒त्रा।रायः॑।अध॑।ये।पार्थि॑वासः।स॒त्रा।वाजा॑नाम्।अ॒भ॒वः॒।वि॒ऽभ॒क्ता।यत्।दे॒वेषु॑।धा॒रय॑थाः।असु॒र्य॑म्॥  
अनु॑।प्र।ये॒जे॒।जनः॑।ओजः॑।अ॒स्य॒।स॒त्रा।द॒धि॒रे॒।अनु॑।वी॒र्या॑य।स्यू॒म॒ऽगृभे॑।दुध॑ये।अर्व॑ते।च॒।क्रतु॑म्।वृ॒ञ्ज॒न्ति॒।अपि॑।वृ॒त्र॒ऽहत्ये॑॥  
तम्।स॒ध्रीचीः॑।ऊ॒तयः॑।वृष्ण्या॑नि।पौंस्या॑नि।नि॒ऽयुतः॑।सश्चुः॑।इन्द्र॑म्।स॒मु॒द्रम्।न।सिन्ध॑वः।उ॒क्थऽशु॑ष्माः।उ॒रु॒ऽव्यच॑सम्।गिरः॑।आ।वि॒श॒न्ति॒॥  
सः।रा॒यः।खाम्।उप॑।सृ॒ज॒।गृ॒णा॒नः।पु॒रु॒ऽच॒न्द्रस्य॑।त्वम्।इ॒न्द्र॒।वस्वः॑।पतिः॑।ब॒भू॒थ॒।अस॑मः।जना॑नाम्।एकः॑।विश्व॑स्य।भुव॑नस्य।राजा॑॥  
सः।तु।श्रु॒धि॒।श्रुत्या॑।यः।दु॒वः॒ऽयुः।द्यौः।न।भूम॑।अ॒भि।रायः॑।अ॒र्यः।असः॑।यथा॑।नः॒।शव॑सा।च॒का॒नः।यु॒गेऽयु॑गे।वय॑सा।चेकि॑तानः॥  
