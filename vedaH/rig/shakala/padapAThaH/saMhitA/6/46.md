

  
त्वाम्।इत्।हि।हवा॑महे।सा॒ता।वाज॑स्य।का॒रवः॑।त्वाम्।वृ॒त्रेषु॑।इ॒न्द्र॒।सत्ऽप॑तिम्।नरः॑।त्वाम्।काष्ठा॑सु।अर्व॑तः॥  
सः।त्वम्।नः॒।चि॒त्र॒।व॒ज्र॒ऽह॒स्त॒।धृ॒ष्णु॒ऽया।म॒हः।स्त॒वा॒नः।अ॒द्रि॒ऽवः॒।गाम्।अश्व॑म्।र॒थ्य॑म्।इ॒न्द्र॒।सम्।कि॒र॒।स॒त्रा।वाज॑म्।न।जि॒ग्युषे॑॥  
यः।स॒त्रा॒ऽहा।विऽच॑र्षणिः।इन्द्र॑म्।तम्।हू॒म॒हे॒।व॒यम्।सह॑स्रऽमुष्क।तुवि॑ऽनृम्ण।सत्ऽप॑ते।भव॑।स॒मत्ऽसु॑।नः॒।वृ॒धे॥  
बाध॑से।जना॑न्।वृ॒ष॒भाऽइ॑व।म॒न्युना॑।घृषौ॑।मी॒ळ्हे।ऋ॒ची॒ष॒म॒।अ॒स्माक॑म्।बो॒धि॒।अ॒वि॒ता।म॒हा॒ऽध॒ने।त॒नूषु॑।अ॒प्ऽसु।सूर्ये॑॥  
इन्द्र॑।ज्येष्ठ॑म्।नः॒।आ।भ॒र॒।ओजि॑ष्ठम्।पपु॑रि।श्रवः॑।येन॑।इ॒मे इति॑।चि॒त्र॒।व॒ज्र॒ऽह॒स्त॒।रोद॑सी॒ इति॑।आ।उ॒भे इति॑।सु॒शि॒प्र॒।प्राः॥  
त्वाम्।उ॒ग्रम्।अव॑से।च॒र्ष॒णि॒ऽसह॑म्।राज॑न्।दे॒वेषु॑।हू॒म॒हे॒।विश्वा॑।सु।नः॒।वि॒थु॒रा।पि॒ब्द॒ना।व॒सो॒ इति॑।अ॒मित्रा॑न्।सु॒ऽसहा॑न्।कृ॒धि॒॥  
यत्।इ॒न्द्र॒।नाहु॑षीषु।आ।ओजः॑।नृ॒म्णम्।च॒।कृ॒ष्टिषु॑।यत्।वा॒।पञ्च॑।क्षि॒ती॒नाम्।द्यु॒म्नम्।आ।भ॒र॒।स॒त्रा।विश्वा॑नि।पौंस्या॑॥  
यत्।वा॒।तृ॒क्षौ।म॒घ॒ऽव॒न्।द्रु॒ह्यौ।आ।जने॑।यत्।पू॒रौ।कत्।च॒।वृष्ण्य॑म्।अ॒स्मभ्य॑म्।तत्।रि॒री॒हि॒।सम्।नृ॒ऽसह्ये॑।अ॒मित्रा॑न्।पृ॒त्ऽसु।तु॒र्वणे॑॥  
इन्द्र॑।त्रि॒ऽधातु॑।श॒र॒णम्।त्रि॒ऽवरू॑थम्।स्व॒स्ति॒ऽमत्।छ॒र्दिः।य॒च्छ॒।म॒घव॑त्ऽभ्यः।च॒।मह्य॑म्।च॒।य॒वय॑।दि॒द्युम्।ए॒भ्यः॒॥  
ये।ग॒व्य॒ता।मन॑सा।शत्रु॑म्।आ॒ऽद॒भुः।अ॒भि॒ऽप्र॒घ्नन्ति॑।धृ॒ष्णु॒ऽया।अध॑।स्म॒।नः॒।म॒घ॒ऽव॒न्।इ॒न्द्र॒।गि॒र्व॒णः॒।त॒नू॒ऽपाः।अन्त॑मः।भ॒व॒॥  
अध॑।स्म॒।नः॒।वृ॒धे।भ॒व॒।इन्द्र॑।न।अ॒यम्।अ॒व॒।यु॒धि।यत्।अ॒न्तरि॑क्षे।प॒तय॑न्ति।प॒र्णिनः॑।दि॒द्यवः॑।ति॒ग्मऽमू॑र्धानः॥  
यत्र॑।शूरा॑सः।त॒न्वः॑।वि॒ऽत॒न्व॒ते।प्रि॒या।शर्म॑।पि॒तॄ॒णाम्।अध॑।स्म॒।य॒च्छ॒।त॒न्वे॑।तने॑।च॒।छ॒र्धिः।अ॒चित्त॑म्।य॒वय॑।द्वेषः॑॥  
यत्।इ॒न्द्र॒।सर्गे॑।अर्व॑तः।चो॒दया॑से।म॒हा॒ऽध॒ने।अ॒स॒म॒ने।अध्व॑नि।वृ॒जि॒ने।प॒थि।श्ये॒नान्ऽइ॑व।श्र॒व॒स्य॒तः॥  
सिन्धू॑न्ऽइव।प्र॒व॒णे।आ॒शु॒ऽया।य॒तः।यदि॑।क्लोश॑म्।अनु॑।स्वनि॑।आ।ये।वयः॑।न।वर्वृ॑त॒ति।आमि॑षि।गृ॒भी॒ताः।बा॒ह्वोः।गवि॑॥  
