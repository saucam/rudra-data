

  
अहः॑।च॒।कृ॒ष्णम्।अहः॑।अर्जु॑नम्।च॒।वि।व॒र्ते॒ते॒ इति॑।रज॑सी॒ इति॑।वे॒द्याभिः॑।वै॒श्वा॒न॒रः।जाय॑मानः।न।राजा॑।अव॑।अ॒ति॒र॒त्।ज्योति॑षा।अ॒ग्निः।तमां॑सि॥  
न।अ॒हम्।तन्तु॑म्।न।वि।जा॒ना॒मि॒।ओतु॑म्।न।यम्।वय॑न्ति।स॒म्ऽअ॒रे।अत॑मानाः।कस्य॑।स्वि॒त्।पु॒त्रः।इ॒ह।वक्त्वा॑नि।प॒रः।व॒दा॒ति॒।अव॑रेण।पि॒त्रा॥  
सः।इत्।तन्तु॑म्।सः।वि।जा॒ना॒ति॒।ओतु॑म्।सः।वक्त्वा॑नि।ऋ॒तु॒ऽथा।व॒दा॒ति॒।यः।ई॒म्।चिके॑तत्।अ॒मृत॑स्य।गो॒पाः।अ॒वः।चर॑न्।प॒रः।अ॒न्येन॑।पश्य॑न्॥  
अ॒यम्।होता॑।प्र॒थ॒मः।पश्य॑त।इ॒मम्।इ॒दम्।ज्योतिः॑।अ॒मृत॑म्।मर्त्ये॑षु।अ॒यम्।सः।ज॒ज्ञे॒।ध्रु॒वः।आ।नि॒ऽस॒त्तः।अम॑र्त्यः।त॒न्वा॑।वर्ध॑मानः॥  
ध्रु॒वम्।ज्योतिः॑।निऽहि॑तम्।दृ॒शये॑।कम्।मनः॑।जवि॑ष्ठम्।प॒तय॑त्ऽसु।अ॒न्तरिति॑।विश्वे॑।दे॒वाः।सऽम॑नसः।सऽके॑ताः।एक॑म्।क्रतु॑म्।अ॒भि।वि।या॒न्ति॒।सा॒धु॥  
वि।मे॒।कर्णा॑।प॒त॒य॒तः॒।वि।चक्षुः॑।वि।इ॒दम्।ज्योतिः॑।हृद॑ये।आऽहि॑तम्।यत्।वि।मे॒।मनः॑।च॒र॒ति॒।दू॒रेऽआ॑धीः।किम्।स्वि॒त्।व॒क्ष्यामि॑।किम्।ऊँ॒ इति॑।नु।म॒नि॒ष्ये॒॥  
विश्वे॑।दे॒वाः।अ॒न॒म॒स्य॒न्।भि॒या॒नाः।त्वाम्।अ॒ग्ने॒।तम॑सि।त॒स्थि॒ऽवांस॑म्।वै॒श्वा॒न॒रः।अ॒व॒तु॒।ऊ॒तये॑।नः॒।अम॑र्त्यः।अ॒व॒तु॒।ऊ॒तये॑।नः॒॥  
