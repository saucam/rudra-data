

  
सम्।च॒।त्वे इति॑।ज॒ग्मुः।गिरः॑।इ॒न्द्र॒।पू॒र्वीः।वि।च॒।त्वत्।य॒न्ति॒।वि॒ऽभ्वः॑।म॒नी॒षाः।पु॒रा।नू॒नम्।च॒।स्तु॒तयः॑।ऋषी॑णाम्।प॒स्पृ॒ध्रे।इन्द्रे॑।अधि॑।उ॒क्थ॒ऽअ॒र्का॥  
पु॒रु॒ऽहू॒तः।यः।पु॒रु॒ऽगू॒र्तः।ऋभ्वा॑।एकः॑।पु॒रु॒ऽप्र॒श॒स्तः।अस्ति॑।य॒ज्ञैः।रथः॑।न।म॒हे।शव॑से।यु॒जा॒नः।अ॒स्माभिः॑।इन्द्रः॑।अ॒नु॒ऽमाद्यः॑।भू॒त्॥  
न।यम्।हिंस॑न्ति।धी॒तयः॑।न।वाणीः॑।इन्द्र॑म्।नक्ष॑न्ति।इत्।अ॒भि।व॒र्धय॑न्तीः।यदि॑।स्तो॒तारः॑।श॒तम्।यत्।स॒हस्र॑म्।गृ॒णन्ति॑।गिर्व॑णसम्।शम्।तत्।अ॒स्मै॒॥  
अस्मै॑।ए॒तत्।दि॒वि।अ॒र्चाऽइ॑व।मा॒सा।मि॒मि॒क्षः।इन्द्रे॑।नि।अ॒या॒मि॒।सोमः॑।जन॑म्।न।धन्व॑न्।अ॒भि।सम्।यत्।आपः॑।स॒त्राः।व॒वृ॒धुः॒।हव॑नानि।य॒ज्ञैः॥  
अस्मै॑।ए॒तत्।महि॑।आ॒ङ्गू॒षम्।अ॒स्मै॒।इन्द्रा॑य।स्तो॒त्रम्।म॒तिऽभिः॑।अ॒वा॒चि॒।अस॑त्।यथा॑।म॒ह॒ति।वृ॒त्र॒ऽतूर्ये॑।इन्द्रः॑।वि॒श्वऽआ॑युः।अ॒वि॒ता।वृ॒धः॒।च॒॥  
