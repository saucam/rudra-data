

  
व॒यम्।ऊँ॒ इति॑।त्वा॒।प॒थः॒।प॒ते॒।रथ॑म्।न।वाज॑ऽसातये।धि॒ये।पू॒ष॒न्।अ॒यु॒ज्म॒हि॒॥  
अ॒भि।नः॒।नर्य॑म्।वसु॑।वी॒रम्।प्रय॑तऽदक्षिणम्।वा॒मम्।गृ॒हऽप॑तिम्।न॒य॒॥  
अदि॑त्सन्तम्।चि॒त्।आ॒घृ॒णे॒।पूष॑न्।दाना॑य।चो॒द॒य॒।प॒णेः।चि॒त्।वि।म्र॒द॒।मनः॑॥  
वि।प॒थः।वाज॑ऽसातये।चि॒नु॒हि।वि।मृधः॑।ज॒हि॒।साध॑न्ताम्।उ॒ग्र॒।नः॒।धियः॑॥  
परि॑।तृ॒न्धि॒।प॒णी॒नाम्।आर॑या।हृद॑या।क॒वे॒।अथ॑।ई॒म्।अ॒स्मभ्य॑म्।र॒न्ध॒य॒॥  
वि।पू॒ष॒न्।आर॑या।तु॒द॒।प॒णेः।इ॒च्छ॒।हृ॒दि।प्रि॒यम्।अथ॑।ई॒म्।अ॒स्मभ्य॑म्।र॒न्ध॒य॒॥  
आ।रि॒ख॒।कि॒कि॒रा।कृ॒णु॒।प॒णी॒नाम्।हृद॑या।क॒वे॒।अथ॑।ई॒म्।अ॒स्मभ्य॑म्।र॒न्ध॒य॒॥  
याम्।पू॒ष॒न्।ब्र॒ह्म॒ऽचोद॑नीम्।आरा॑म्।बिभ॑र्षि।आ॒घृ॒णे॒।तया॑।स॒म॒स्य॒।हृद॑यम्।आ।रि॒ख॒।कि॒कि॒रा।कृ॒णु॒॥  
या।ते॒।अष्ट्रा॑।गोऽओ॑पशा।आघृ॑णे।प॒शु॒ऽसाध॑नी।तस्याः॑।ते॒।सु॒म्नम्।ई॒म॒हे॒॥  
उ॒त।नः॒।गो॒ऽसनि॑म्।धिय॑म्।अ॒श्व॒साम्।वा॒ज॒साम्।उ॒त।नृ॒ऽवत्।कृ॒णु॒हि॒।वी॒तये॑॥  
