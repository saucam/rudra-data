

  
विश्वे॑षाम्।वः॒।स॒ताम्।ज्येष्ठ॑ऽतमा।गीः॒ऽभिः।मि॒त्रावरु॑णा।व॒वृ॒धध्यै॑।सम्।या।र॒श्माऽइ॑व।य॒मतुः॑।यमि॑ष्ठा।द्वा।जना॑न्।अस॑मा।बा॒हुऽभिः॑।स्वैः॥  
इ॒यम्।मत्।वा॒म्।प्र।स्तृ॒णी॒ते॒।म॒नी॒षा।उप॑।प्रि॒या।नम॑सा।ब॒र्हिः।अच्छ॑।य॒न्तम्।नः॒।मि॒त्रा॒व॒रु॒णौ॒।अधृ॑ष्टम्।छ॒र्दिः।यत्।वा॒म्।व॒रू॒थ्य॑म्।सु॒दा॒नू॒ इति॑ सुऽदानू॥  
आ।या॒त॒म्।मि॒त्रा॒व॒रु॒णा॒।सु॒ऽश॒स्ति।उप॑।प्रि॒या।नम॑सा।हू॒यमा॑ना।सम्।यौ।अ॒प्नः॒ऽस्थः।अ॒पसा॑ऽइव।जना॑न्।श्रु॒धि॒ऽय॒तः।चि॒त्।य॒त॒थः॒।म॒हि॒त्वा॥  
अश्वा॑।न।या।वा॒जिना॑।पू॒तब॑न्धू॒ इति॑ पू॒तऽब॑न्धू।ऋ॒ता।यत्।गर्भ॑म्।अदि॑तिः।भर॑ध्यै।प्र।या।महि॑।म॒हान्ता॑।जाय॑माना।घो॒रा।मर्ता॑य।रि॒पवे॑।नि।दी॒ध॒रिति॑ दीधः॥  
विश्वे॑।यत्।वा॒म्।मं॒हना॑।मन्द॑मानाः।क्ष॒त्रम्।दे॒वासः॑।अद॑धुः।स॒ऽजोषाः॑।परि॑।यत्।भू॒थः।रोद॑सी॒ इति॑।चि॒त्।उ॒र्वी इति॑।सन्ति॑।स्पशः॑।अद॑ब्धासः।अमू॑राः॥  
ता।हि।क्ष॒त्रम्।धा॒रये॑थे॒ इति॑।अनु॑।द्यून्।दृं॒हेथे॒ इति॑।सानु॑म्।उ॒प॒मात्ऽइ॑व।द्योः।दृ॒ळ्हः।नक्ष॑त्रः।उ॒त।वि॒श्वऽदे॑वः।भूमि॑म्।आ।अ॒ता॒न्।द्याम्।धा॒सिना॑।आ॒योः॥  
ता।वि॒ग्रम्।धै॒थे॒ इति॑।ज॒ठर॑म्।पृ॒णध्यै॑।आ।यत्।सद्म॑।सऽभृ॑तयः।पृ॒ट्णन्ति॑।न।मृ॒ष्य॒न्ते॒।यु॒व॒तयः॑।अवा॑ताः।वि।यत्।पयः॑।वि॒श्व॒ऽजि॒न्वा॒।भर॑न्ते॥  
ता।जि॒ह्वया॑।सद॑म्।आ।इ॒दम्।सु॒ऽमे॒धाः।आ।यत्।वा॒म्।स॒त्यः।अ॒र॒तिः।ऋ॒ते।भू॒त्।तत्।वा॒म्।म॒हि॒ऽत्वम्।घृ॒त॒ऽअ॒न्नौ॒।अ॒स्तु॒।यु॒वम्।दा॒शुषे॑।वि।च॒यि॒ष्ट॒म्।अंहः॑॥  
प्र।यत्।वा॒म्।मि॒त्रा॒व॒रु॒णा॒।स्पू॒र्धन्।प्रि॒या।धाम॑।यु॒वऽधि॑ता।मि॒नन्ति॑।न।ये।दे॒वासः॑।ओह॑सा।न।मर्ताः॑।अय॑ज्ञऽसाचः।अप्यः॑।न।पु॒त्राः॥  
वि।यत्।वाच॑म्।की॒स्तासः॑।भर॑न्ते।शंस॑न्ति।के।चि॒त्।नि॒ऽविदः॑।म॒ना॒नाः।आत्।वा॒म्।ब्र॒वा॒म॒।स॒त्यानि॑।उ॒क्था।नकिः॑।दे॒वेभिः॑।य॒त॒थः॒।म॒हि॒ऽत्वा॥  
अ॒वोः।इ॒त्था।वा॒म्।छ॒र्दिषः॑।अ॒भिष्टौ॑।यु॒वोः।मि॒त्रा॒व॒रु॒णौ।अस्कृ॑धोयु।अनु॑।यत्।गावः॑।स्फु॒रान्।ऋ॒जि॒प्यम्।धृ॒ष्णुम्।यत्।रणे॑।वृष॑णम्।यु॒नज॑न्॥  
