

  
सम्।पू॒ष॒न्।वि॒दुषा॑।न॒य॒।यः।अञ्ज॑सा।अ॒नु॒ऽशास॑ति।यः।ए॒व।इ॒दम् इति॑।ब्रव॑त्॥  
सम्।ऊँ॒ इति॑।पू॒ष्णा।ग॒मे॒म॒हि॒।यः।गृ॒हान्।अ॒भि॒ऽशास॑ति।इ॒मे।ए॒व।इति॑।च॒।ब्रव॑त्॥  
पू॒ष्णः।च॒क्रम्।न।रि॒ष्य॒ति॒।न।कोशः॑।अव॑।प॒द्य॒ते॒।नो इति॑।अ॒स्य॒।व्य॒थ॒ते॒।प॒विः॥  
यः।अ॒स्मै॒।ह॒विषा।अवि॑धत्।न।तम्।पू॒षा।अपि॑।मृ॒ष्य॒ते॒।प्र॒थ॒मः।वि॒न्द॒ते॒।वसु॑॥  
पू॒षा।गाः।अनु॑।ए॒तु॒।नः॒।पू॒षा।र॒क्ष॒तु॒।अर्व॑तः।पू॒षा।वाज॑म्।स॒नो॒तु॒।नः॒॥  
पूष॑न्।अनु॑।प्र।गाः।इ॒हि॒।यज॑मानस्य।सु॒न्व॒तः।अ॒स्माक॑म्।स्तु॒व॒ताम्।उ॒त॥  
माकिः॑।नेश॑म्।माकी॑म्।रिष॑न्।माकी॑म्।सम्।शा॒रि॒।केव॑टे।अथ॑।अरि॑ष्टाभिः।आ।गा॒हि॒॥  
शृ॒ण्वन्त॑म्।पू॒षण॑म्।व॒यम्।इर्य॑म्।अन॑ष्टऽवेदसम्।ईशा॑नम्।रा॒यः।ई॒म॒हे॒॥  
पूष॑न्।तव॑।व्र॒ते।व॒यम्।न।रि॒ष्ये॒म॒।कदा॑।च॒न।स्तो॒तारः॑।ते॒।इ॒ह।स्म॒सि॒॥  
परि॑।पू॒षा।प॒रस्ता॑त्।हस्त॑म्।द॒धा॒तु॒।दक्षि॑णम्।पुनः॑।नः॒।न॒ष्टम्।आ।अ॒ज॒तु॒॥  
