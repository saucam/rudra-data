

  
भूयः॑।इत्।व॒वृ॒धे॒।वी॒र्या॑य।एकः॑।अ॒जु॒र्यः।द॒य॒ते॒।वसू॑नि।प्र।रि॒रि॒चे॒।दि॒वः।इन्द्रः॑।पृ॒थि॒व्याः।अ॒र्धम्।इत्।अ॒स्य॒।प्रति॑।रोद॑सी॒ इति॑।उ॒भे इति॑॥  
अध॑।म॒न्ये॒।बृ॒हत्।अ॒सु॒र्य॑म्।अ॒स्य॒।यानि॑।दा॒धार॑।नकिः॑।आ।मि॒ना॒ति॒।दि॒वेऽदि॑वे।सूर्यः॑।द॒र्श॒तः।भू॒त्।वि।सद्मा॑नि।उ॒र्वि॒या।सु॒ऽक्रतुः॑।धा॒त्॥  
अ॒द्य।चि॒त्।नु।चि॒त्।तत्।अपः॑।न॒दीना॑म्।यत्।आ॒भ्यः॒।अर॑दः।गा॒तुम्।इ॒न्द्र॒।नि।पर्व॑ताः।अ॒द्म॒ऽसदः॑।न।से॒दुः॒।त्वया॑।दृ॒ळ्हानि॑।सु॒क्र॒तो॒ इति॑ सुऽक्रतो।रजां॑सि॥  
स॒त्यम्।इत्।तत्।न।त्वाऽवा॑न्।अ॒न्यः।अ॒स्ति॒।इन्द्र॑।दे॒वः।न।मर्त्यः॑।ज्याया॑न्।अह॑न्।अहि॑म्।प॒रि॒ऽशया॑नम्।अर्णः॑।अव॑।अ॒सृ॒जः॒।अ॒पः।अच्छ॑।स॒मु॒द्रम्॥  
त्वम्।अ॒पः।वि।दुरः॑।विषू॑चीः।इन्द्र॑।दृ॒ळ्हम्।अ॒रु॒जः॒।पर्व॑तस्य।राजा॑।अ॒भ॒वः॒।जग॑तः।च॒र्ष॒णी॒नाम्।सा॒कम्।सूर्य॑म्।ज॒नय॑न्।द्याम्।उ॒षस॑म्॥  
