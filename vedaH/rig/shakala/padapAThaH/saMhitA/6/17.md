

  
पिब॑।सोम॑म्।अ॒भि।यम्।उ॒ग्र॒।तर्दः॑।ऊ॒र्वम्।गव्य॑म्।महि॑।गृ॒णा॒नः।इ॒न्द्र॒।वि।यः।धृ॒ष्णो॒ इति॑।वधि॑षः।व॒ज्र॒ऽह॒स्त॒।विश्वा॑।वृ॒त्रम्।अ॒मि॒त्रिया॑।शवः॑ऽभिः॥  
सः।ई॒म्।पा॒हि॒।यः।ऋ॒जी॒षी।तरु॑त्रः।यः।शिप्र॑ऽवान्।वृ॒ष॒भः।यः।म॒ती॒नाम्।यः।गो॒त्र॒ऽभित्।व॒ज्र॒ऽभृत्।यः।ह॒रि॒ऽस्थाः।सः।इ॒न्द्र॒।चि॒त्रान्।अ॒भि।तृ॒न्धि॒।वाजा॑न्॥  
ए॒व।पा॒हि॒।प्र॒त्नऽथा॑।मन्द॑तु।त्वा॒।श्रु॒धि।ब्रह्म॑।व॒वृ॒धस्व॑।उ॒त।गीः॒ऽभिः।आ॒विः।सूर्य॑म्।कृ॒णु॒हि।पी॒पि॒हीषः॑।ज॒हि।शत्रू॑न्।अ॒भि।गाः।इ॒न्द्र॒।तृ॒न्धि॒॥  
ते।त्वा॒।मदाः॑।बृ॒हत्।इ॒न्द्र॒।स्व॒धा॒ऽवः॒।इ॒मे।पी॒ताः।उ॒क्ष॒य॒न्त॒।द्यु॒ऽमन्त॑म्।म॒हाम्।अनू॑नम्।त॒वस॑म्।विऽभू॑तिम्।म॒त्स॒रासः॑।ज॒र्हृ॒ष॒न्त॒।प्र॒ऽसाह॑म्॥  
येभिः॑।सूर्य॑म्।उ॒षस॑म्।म॒न्द॒सा॒नः।अवा॑सयः।अप॑।दृ॒ळ्हानि॑।दर्द्र॑त्।म॒हाम्।अद्रि॑म्।परि॑।गाः।इ॒न्द्र॒।सन्त॑म्।नु॒त्थाः।अच्यु॑तम्।सद॑सः।परि॑।स्वात्॥  
तव॑।क्रत्वा॑।तव॑।तत्।दं॒सना॑भिः।आ॒मासु॑।प॒क्वम्।शच्या॑।नि।दी॒ध॒रिति॑ दीधः।और्णोः॑।दुरः॑।उ॒स्रिया॑भ्यः।वि।दृ॒ळ्हा।उत्।ऊ॒र्वात्।गाः।अ॒सृ॒जः॒।अङ्गि॑रस्वान्॥  
प॒प्राथ॑।क्षाम्।महि॑।दंसः॑।वि।उ॒र्वीम्।उप॑।द्याम्।ऋ॒ष्वः।बृ॒हत्।इ॒न्द्र॒।स्त॒भा॒यः॒।अधा॑रयः।रोद॑सी॒ इति॑।दे॒वपु॑त्रे॒ इति॑ दे॒वऽपु॑त्रे।प्र॒त्ने इति॑।मा॒तरा॑।य॒ह्वी इति॑।ऋ॒तस्य॑॥  
अध॑।त्वा॒।विश्वे॑।पु॒रः।इ॒न्द्र॒।दे॒वाः।एक॑म्।त॒वस॑म्।द॒धि॒रे॒।भरा॑य।अदे॑वः।यत्।अ॒भि।औहि॑ष्ट।दे॒वान्।स्वः॑ऽसाता।वृ॒ण॒ते॒।इन्द्र॑म्।अत्र॑॥  
अध॑।द्यौः।चि॒त्।ते॒।अप॑।सा।नु।वज्रा॑त्।द्वि॒ता।अ॒न॒म॒त्।भि॒यसा॑।स्वस्य॑।म॒न्योः।अहि॑म्।यत्।इन्द्रः॑।अ॒भि।ओह॑सानम्।नि।चि॒त्।वि॒श्वऽआ॑युः।श॒यथे॑।ज॒घान॑॥  
अध॑।त्वष्टा॑।ते॒।म॒हः।उ॒ग्र॒।वज्र॑म्।स॒हस्र॑ऽभृष्टिम्।व॒वृ॒त॒त्।श॒तऽअ॑श्रिम्।निऽका॑मम्।अ॒रऽम॑नसम्।येन॑।नव॑न्तम्।अहि॑म्।सम्।पि॒ण॒क्।ऋ॒जी॒षि॒न्॥  
वर्धा॑न्।यम्।विश्वे॑।म॒रुतः॑।स॒ऽजोषाः॑।पच॑त्।श॒तम्।म॒हि॒षान्।इ॒न्द्र॒।तुभ्य॑म्।पू॒षा।विष्णुः॑।त्रीणि॑।सरां॑सि।धा॒व॒न्।वृ॒त्र॒ऽहन॑म्।म॒दि॒रम्।अं॒शुम्।अ॒स्मै॒॥  
आ।क्षोदः॑।महि॑।वृ॒तम्।न॒दीना॑म्।परि॑ऽस्थितम्।अ॒सृ॒जः॒।ऊ॒र्मिम्।अ॒पाम्।तासा॑म्।अनु॑।प्र॒ऽवतः॑।इ॒न्द्र॒।पन्था॑म्।प्र।आ॒र्द॒यः॒।नीचीः॑।अ॒पसः॑।स॒मु॒द्रम्॥  
ए॒व।ता।विश्वा॑।च॒कृ॒ऽवांस॑म्।इन्द्र॑म्।म॒हाम्।उ॒ग्रम्।अ॒जु॒र्यम्।स॒हः॒ऽदाम्।सु॒ऽवीर॑म्।त्वा॒।सु॒ऽआ॒यु॒धम्।सु॒ऽवज्र॑म्।आ।ब्रह्म॑।नव्य॑म्।अव॑से।व॒वृ॒त्या॒त्॥  
सः।नः॒।वाजा॑य।श्रव॑से।इ॒षे।च॒।रा॒ये।धे॒हि॒।द्यु॒ऽमतः॑।इ॒न्द्र॒।विप्रा॑न्।भ॒रत्ऽवा॑जे।नृ॒ऽवतः॑।इ॒न्द्र॒।सू॒रीन्।दि॒वि।च॒।स्म॒।ए॒धि॒।पार्ये॑।नः॒।इ॒न्द्र॒॥  
अ॒या।वाज॑म्।दे॒वऽहि॑तम्।स॒ने॒म॒।मदे॑म।श॒तऽहि॑माः।सु॒ऽवीराः॑॥  
