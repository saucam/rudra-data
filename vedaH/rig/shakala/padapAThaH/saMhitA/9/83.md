

  
प॒वित्र॑म्।ते॒।विऽत॑तम्।ब्र॒ह्म॒णः॒।प॒ते॒।प्र॒ऽभुः।गात्रा॑णि।परि॑।ए॒षि॒।वि॒श्वतः॑।अत॑प्तऽतनूः।न।तत्।आ॒मः।अ॒श्नु॒ते॒।शृ॒तासः॑।इत्।वह॑न्तः।तत्।सम्।आ॒श॒त॒॥  
तपोः॑।प॒वित्र॑म्।विऽत॑तम्।दि॒वः।प॒दे।शोच॑न्तः।अ॒स्य॒।तन्त॑वः।वि।अ॒स्थि॒र॒न्।अव॑न्ति।अ॒स्य॒।प॒वी॒तार॑म्।आ॒ऽशवः॑।दि॒वः।पृ॒ष्थम्।अधि॑।ति॒ष्ठ॒न्ति॒।चेत॑सा॥  
अरू॑रुचत्।उ॒षसः॑।पृश्निः॑।अ॒ग्रि॒यः।उ॒क्षा।बि॒भ॒र्ति॒।भुव॑नानि।वा॒ज॒ऽयुः।मा॒या॒ऽविनः॑।म॒मि॒रे॒।अ॒स्य॒।मा॒यया॑।नृ॒ऽचक्ष॑सः।पि॒तरः॑।गर्भ॑म्।आ।द॒धुः॒॥  
ग॒न्ध॒र्वः।इ॒त्था।प॒दम्।अ॒स्य॒।र॒क्ष॒ति॒।पाति॑।दे॒वाना॑म्।जनि॑मानि।अद्भु॑तः।गृ॒भ्णाति॑।रि॒पुम्।नि॒ऽधया॑।नि॒धाऽप॑तिः।सु॒कृत्ऽत॑माः।मधु॑नः।भ॒क्षम्।आ॒श॒त॒॥  
ह॒विः।ह॒वि॒ष्मः॒।महि॑।सद्म॑।दैव्य॑म्।नभः॑।वसा॑नः।परि॑।या॒सि॒।अ॒ध्व॒रम्।राजा॑।प॒वित्र॑ऽरथः।वाज॑म्।आ।अ॒रु॒हः॒।स॒हस्र॑ऽभृष्टिः।ज॒य॒सि॒।श्रवः॑।बृ॒हत्॥  
