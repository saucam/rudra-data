

  
सा॒क॒म्ऽउक्षः॑।म॒र्ज॒य॒न्त॒।स्वसा॑रः।दश॑।धीर॑स्य।धी॒तयः॑।धनु॑त्रीः।हरिः॑।परि॑।अ॒द्र॒व॒त्।जाः।सूर्य॑स्य।द्रोण॑म्।न॒न॒क्षे॒।अत्यः॑।न।वा॒जी॥  
सम्।मा॒तृऽभिः॑।न।शिशुः॑।वा॒व॒शा॒नः।वृषा॑।द॒ध॒न्वे॒।पु॒रु॒ऽवारः॑।अ॒त्ऽभिः।मर्यः॑।न।योषा॑म्।अ॒भि।निः॒ऽकृ॒तम्।यन्।सम्।ग॒च्छ॒ते॒।क॒लशे॑।उ॒स्रिया॑भिः॥  
उ॒त।प्र।पि॒प्ये॒।ऊधः॑।अघ्न्या॑याः।इन्दुः॑।धारा॑भिः।स॒च॒ते॒।सु॒ऽमे॒धाः।मू॒र्धानम्।गावः॑।पय॑सा।च॒मूषु॑।अ॒भि।श्री॒ण॒न्ति॒।वसु॑ऽभिः॑।न।नि॒क्तैः॥  
सः।नः॒।दे॒वेभिः॑।प॒व॒मा॒न॒।र॒द॒।इन्दो॒ इति॑।र॒यिम्।अ॒श्विन॑म्।वा॒व॒शा॒नः।र॒थि॒रा॒यता॑म्।उ॒श॒ती।पुर॑म्ऽधिः।अ॒स्म॒द्र्य॑क्।आ।दा॒वने॑।वसू॑नाम्॥  
नु।नः॒।र॒यिम्।उप॑।मा॒स्व॒।नृ॒ऽवन्त॑म्।पु॒ना॒नः।वा॒ताप्य॑म्।वि॒श्वऽच॑न्द्रम्।प्र।व॒न्दि॒तुः।इ॒न्दो॒ इति॑।ता॒रि॒।आयुः॑।प्रा॒तः।म॒क्षु।धि॒याऽव॑सुः।ज॒ग॒म्या॒त्॥  
