

  
परि॑।प्र।अ॒सि॒स्य॒द॒त्।क॒विः।सिन्धोः॑।ऊ॒र्मौ।अधि॑।श्रि॒तः।का॒रम्।बिभ्र॑त्।पु॒रु॒ऽस्पृह॑म्॥  
गि॒रा।यदि॑।सऽब॑न्धवः।पञ्च॑।व्राताः॑।अ॒प॒स्यवः॑।प॒रि॒ऽकृ॒ण्वन्ति॑।ध॒र्ण॒सिम्॥  
आत्।अ॒स्य॒।शु॒ष्मिणः॑।रसे॑।विश्वे॑।दे॒वाः।अ॒म॒त्स॒त॒।यदि॑।गोभिः॑।व॒सा॒यते॑॥  
नि॒ऽरि॒णा॒नः।वि।धा॒व॒ति॒।जह॑त्।शर्या॑णि।तान्वा॑।अत्र॑।सम्।जि॒घ्र॒ते॒।यु॒जा॥  
न॒प्तीभिः॑।यः।वि॒वस्व॑तः।शु॒भ्रः।न।म॒मृ॒जे।युवा॑।गाः।कृ॒ण्वा॒नः।न।निः॒ऽनिज॑म्॥  
अति॑।श्रि॒ती।ति॒र॒श्चता॑।ग॒व्या।जि॒गा॒ति॒।अण्व्या॑।व॒ग्नुम्।इ॒य॒र्ति॒।यम्।वि॒दे॥  
अ॒भि।क्षिपः॑।सम्।अ॒ग्म॒त॒।म॒र्जय॑न्तीः।इ॒षः।पति॑म्।पृ॒ष्ठा।गृ॒भ्ण॒त॒।वा॒जिनः॑॥  
परि॑।दि॒व्यानि॑।मर्मृ॑शत्।विश्वा॑नि।सो॒म॒।पार्थि॑वा।वसू॑नि।या॒हि॒।अ॒स्म॒ऽयुः॥  
