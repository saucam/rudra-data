

  
उत्।ते॒।शुष्मा॑सः।ई॒र॒ते॒।सिन्धोः॑।ऊ॒र्मेःऽइ॑व।स्व॒नः।वा॒णस्य॑।चो॒द॒य॒।प॒विम्॥  
प्र॒ऽस॒वे।ते॒।उत्।ई॒र॒ते॒।ति॒स्रः।वाचः॑।म॒ख॒स्युवः॑।यत्।अव्ये॑।एषि॑।सान॑वि॥  
अव्यः॑।वारे॑।परि॑।प्रि॒यम्।हरि॑म्।हि॒न्व॒न्ति॒।अद्रि॑ऽभिः।पव॑मानम्।म॒धु॒ऽश्चुत॑म्॥  
आ।प॒व॒स्व॒।म॒दि॒न्ऽत॒म॒।प॒वित्र॑म्।धार॑या।क॒वे॒।अ॒र्कस्य॑।योनि॑म्।आ॒ऽसद॑म्॥  
सः।प॒व॒स्व॒।म॒दि॒न्ऽत॒म॒।गोभिः॑।अ॒ञ्जा॒नः।अ॒क्तुऽभिः॑।इन्दो॒ इति॑।इन्द्रा॑य।पी॒तये॑॥  
