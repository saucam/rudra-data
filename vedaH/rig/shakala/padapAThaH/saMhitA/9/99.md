

  
आ।ह॒र्य॒ताय॑।धृ॒ष्णवे॑।धनुः॑।त॒न्व॒न्ति॒।पौंस्य॑म्।शु॒क्राम्।व॒य॒न्ति॒।असु॑राय।निः॒ऽनिज॑म्।वि॒पाम्।अग्रे॑।म॒ही॒युवः॑॥  
अध॑।क्ष॒पा।परि॑ऽकृतः।वाजा॑न्।अ॒भि।प्र।गा॒ह॒ते॒।यदि॑।वि॒वस्व॑तः।धियः॑।हरि॑म्।हि॒न्वन्ति॑।यात॑वे॥  
तम्।अ॒स्य॒।म॒र्ज॒या॒म॒सि॒।मदः॑।यः।इ॒न्द्र॒ऽपात॑मः।यम्।गावः॑।आ॒सऽभिः॑।द॒धुः।पु॒रा।नू॒नम्।च॒।सू॒रयः॑॥  
तम्।गाथ॑या।पु॒रा॒ण्या।पु॒ना॒नम्।अ॒भि।अ॒नू॒ष॒त॒।उ॒तो इति॑।कृ॒प॒न्त॒।धी॒तयः॑।दे॒वाना॑म्।नाम॑।बिभ्र॑तीः॥  
तम्।उ॒क्षमा॑णम्।अ॒व्यये॑।वारे॑।पु॒न॒न्ति॒।ध॒र्ण॒सिम्।दू॒तम्।न।पू॒र्वऽचि॑त्तये।आ।शा॒स॒ते॒।म॒नी॒षिणः॑॥  
सः।पु॒ना॒नः।म॒दिन्ऽत॑मः।सोमः॑।च॒मूषु॑।सी॒द॒ति॒।प॒शौ।न।रेतः॑।आ॒ऽदधत्।पतिः॑।व॒च॒स्य॒ते॒।धि॒यः॥  
सः।मृ॒ज्य॒ते॒।सु॒कर्म॑ऽभिः।दे॒वः।दे॒वेभ्यः॑।सु॒तः।वि॒दे।यत्।आ॒सु॒।स॒म्ऽद॒दिः।म॒हीः।अ॒पः।वि।गा॒ह॒ते॒॥  
सु॒तः।इ॒न्दो॒ इति॑।प॒वित्रे॑।आ।नृऽभिः॑।य॒तः।वि।नी॒य॒से॒।इन्द्रा॑य।म॒त्स॒रिन्ऽत॑मः।च॒मूषु॑।आ।नि।सी॒द॒सि॒॥  
