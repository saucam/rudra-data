

  
सः।सु॒तः।पी॒तये॑।वृषा॑।सोमः॑।प॒वित्रे॑।अ॒र्ष॒ति॒।वि॒ऽघ्नन्।रक्षां॑सि।दे॒व॒ऽयुः॥  
सः।प॒वित्रे॑।वि॒ऽच॒क्ष॒णः।हरिः॑।अ॒र्ष॒ति॒।ध॒र्ण॒सिः।अ॒भि।योनि॑म्।कनि॑क्रदत्॥  
सः।वा॒जी।रो॒च॒ना।दि॒वः।पव॑मानः।वि।धा॒व॒ति॒।र॒क्षः॒ऽहा।वार॑म्।अ॒व्यय॑म्॥  
सः।त्रि॒तस्य॑।अधि॑।सान॑वि।पव॑मानः।अ॒रो॒च॒य॒त्।जा॒मिऽभिः॑।सूर्य॑म्।स॒ह॥  
सः।वृ॒त्र॒ऽहा।वृषा॑।सु॒तः।व॒रि॒वः॒ऽवित्।अदा॑भ्यः।सोमः॑।वाज॑म्ऽइव।अ॒स॒र॒त्॥  
सः।दे॒वः।क॒विना॑।इ॒षि॒तः।अ॒भि।द्रोणा॑नि।धा॒व॒ति॒।इन्दुः॑।इन्द्रा॑य।मं॒हना॑॥  
