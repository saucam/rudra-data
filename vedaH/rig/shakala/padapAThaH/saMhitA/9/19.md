

  
यत्।सो॒म॒।चि॒त्रम्।उ॒क्थ्य॑म्।दि॒व्यम्।पार्थि॑वम्।वसु॑।तत्।नः॒।पु॒न॒नः।आ।भ॒र॒॥  
यु॒वम्।हि।स्थः।स्व॑र्पती॒ इति॒ स्वः॑ऽपती।इन्द्रः॑।च॒।सो॒म॒।गोप॑ती॒ इति॒ गोऽप॑ती।ई॒शा॒ना पि॑प्यत॒न् धियः॑॥  
वृषा॑।पु॒ना॒नः।आ॒युषु॑।स्त॒नय॑न्।अधि॑।ब॒र्हिषि॑।हरिः॑।सन्।योनि॑म्।आ।अ॒स॒द॒त्॥  
अवा॑वशन्त।धी॒तयः॑।वृ॒ष॒भस्य॑।अधि॑।रेत॑सि।सू॒नोः।व॒त्सस्य॑।मा॒तरः॑॥  
कु॒वित्।वृ॒ष॒न्यन्ती॑भ्यः।पु॒ना॒नः।गर्भ॑म्।आ॒ऽदध॑त्।याः।शु॒क्रम्।दु॒ह॒ते।पयः॑॥  
उप॑।शि॒क्ष॒।अ॒प॒ऽत॒स्थुषः॑।भि॒यस॑म्।आ।धे॒हि॒।शत्रु॑षु।पव॑मान।वि॒दाः।र॒यिम्॥  
नि।शत्रोः॑।सो॒म॒।वृष्ण्य॑म्।नि।शुष्म॑म्।नि।वयः॑।ति॒र॒।दू॒रे।वा॒।स॒तः।अन्ति॑।वा॒॥  
