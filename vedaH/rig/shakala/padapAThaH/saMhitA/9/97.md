

  
अ॒स्य।प्रे॒षा।हे॒मना॑।पू॒यमा॑नः।दे॒वः।दे॒वेभिः॑।सम्।अ॒पृ॒क्त॒।रस॑म्।सु॒तः।प॒वित्र॑म्।परि॑।ए॒ति॒।रेभ॑न्।मि॒ताऽइव।सद्म॑।प॒शु॒ऽमन्ति॑।होता॑॥  
भ॒द्रा।वस्त्रा॑।स॒म॒न्या॑।वसा॑नः।म॒हान्।क॒विः।नि॒ऽवच॑नानि।शं॒स॒न्।आ।व॒च्य॒स्व॒।च॒म्वोः॑।पू॒यमा॑नः।वि॒ऽच॒क्ष॒णः।जागृ॑विः।दे॒वऽवी॑तौ॥  
सम्।ऊँ॒ इति॑।प्रि॒यः।मृ॒ज्य॒ते॒।सानौ॑।अव्ये॑।य॒शःऽत॑रः।य॒शसा॑म्।क्षैतः॑।अ॒स्मे इति॑।अ॒भि।स्व॒र॒।धन्व॑।पू॒यमा॑नः।यू॒यम्।पा॒त॒।स्व॒स्तिऽभिः॑।सदा॑।नः॒॥  
प्र।गा॒य॒त॒।अ॒भि।अ॒र्चा॒म॒।दे॒वान्।सोम॑म्।हि॒नो॒त॒।म॒ह॒ते।धना॑य।स्वा॒दुः।प॒वा॒ते॒।अति॑।वार॑म्।अव्य॑म्।आ।सी॒दा॒ति॒।क॒लश॑म्।दे॒व॒ऽयुः।नः॒॥  
इन्दुः॑।दे॒वाना॑म्।उप॑।स॒ख्यम्।आ॒यन्।स॒हस्र॑ऽधारः।प॒व॒ते॒।मदा॑य।नृऽभिः॑।स्तवा॑नः।अनु॑।धाम॑।पूर्व॑म्।अग॑न्।इन्द्र॑म्।म॒ह॒ते।सौभ॑गाय॥  
स्तो॒त्रे।रा॒ये।हरिः॑।अ॒र्ष॒।पु॒ना॒नः।इन्द्र॑म्।मदः॑।ग॒च्छ॒तु॒।ते॒।भरा॑य।दे॒वैः।या॒हि॒।स॒ऽरथ॑म्।राधः॑।अच्छ॑।यू॒यम्।पा॒त॒।स्व॒स्तिऽभिः॑।सदा॑।नः॒॥  
प्र।काव्य॑म्।उ॒शना॑ऽइव।ब्रु॒वा॒णः।दे॒वः।दे॒वाना॑म्।जनि॑म।वि॒व॒क्ति॒।महि॑ऽव्रतः।शुचि॑ऽबन्धुः।पा॒व॒कः।प॒दा।व॒रा॒हः।अ॒भि।ए॒ति॒।रेभ॑न्॥  
प्र।हं॒सासः॑।तृ॒पल॑म्।म॒न्युम्।अच्छ॑।अ॒मात्।अस्त॑म्।वृष॑ऽगणाः।अ॒या॒सुः॒।आ॒ङ्गू॒ष्य॑म्।पव॑मानम्।सखा॑यः।दुः॒ऽमर्ष॑म्।सा॒कम्।प्र।व॒द॒न्ति॒।वा॒णम्॥  
सः।रं॒ह॒ते॒।उ॒रु॒ऽगा॒यस्य॑।जू॒तिम्।वृथा॑।क्रीळ॑न्तम्।मि॒म॒ते॒।न।गावः॑।प॒री॒ण॒सम्।कृ॒णु॒ते॒।ति॒ग्मऽशृ॑ङ्गः।दिवा॑।हरिः॑।ददृ॑शे।नक्त॑म्।ऋ॒ज्रः॥  
इन्दुः॑।वा॒जी।प॒व॒ते॒।गोऽन्यो॑घाः।इन्द्रे॑।सोमः॑।सह॑।इन्व॑न्।मदा॑य।हन्ति॑।रक्षः॑।बाध॑ते।परि॑।अरा॑तीः।वरि॑वः।कृ॒ण्वन्।वृ॒जन॑स्य।राजा॑॥  
अध॑।धार॑या।मध्वा॑।पृ॒चा॒नः।ति॒रः।रोम॑।प॒व॒ते॒।अद्रि॑ऽदुग्धः।इन्दुः॑।इन्द्र॑स्य।स॒ख्यम्।जु॒षा॒णः।दे॒वः।दे॒वस्य॑।म॒त्स॒रः।मदा॑य॥  
अ॒भि।प्रि॒याणि॑।प॒व॒ते॒।पु॒ना॒नः।दे॒वः।दे॒वान्।स्वेन॑।रसे॑न।पृ॒ञ्चन्।इन्दुः॑।धर्मा॑णि।ऋ॒तु॒ऽथा।वसा॑नः।दश॑।क्षिपः॑।अ॒व्य॒त॒।सानौ॑।अव्ये॑॥  
वृषा॑।शोमः॑।अ॒भि॒ऽकनि॑क्रदत्।गाः।न॒दय॑न्।ए॒ति॒।पृ॒थि॒वीम्।उ॒त।द्याम्।इन्द्र॑स्यऽइव।व॒ग्नुः।आ।शृ॒ण्वे॒।आ॒जौ।प्र॒ऽचे॒तय॑न्।अ॒र्ष॒ति॒।वाच॑म्।आ।इ॒माम्॥  
र॒साय्यः॑।पय॑सा।पिन्व॑मानः।ई॒रय॑न्।ए॒षि॒।मधु॑ऽमन्तम्।अं॒शुम्।पव॑मानः।स॒म्ऽत॒निम्।ए॒षि॒।कृ॒ण्वन्।इन्द्रा॑य।सो॒म॒।प॒रि॒ऽसि॒च्यमा॑नः॥  
ए॒व।प॒व॒स्व॒।म॒दि॒रः।मदा॑य।उ॒द॒ऽग्रा॒भस्य॑।न॒मय॑न्।व॒ध॒ऽस्नैः।परि॑।वर्ण॑म्।भर॑माणः।रुश॑न्तम्।ग॒व्युः।नः॒।अ॒र्ष॒।परि॑।सो॒म॒।सि॒क्तः॥  
जु॒ष्ट्वी।नः॒।इ॒न्दो॒ इति॑।सु॒ऽपथा॑।सु॒ऽगानि॑।उ॒रौ।प॒व॒स्व॒।वरि॑वांसि।कृ॒ण्वन्।घ॒नाऽइ॑व।विष्व॑क्।दुः॒ऽइ॒तानि॑।वि॒ऽघ्नन्।अधि॑।स्नुना॑।ध॒न्व॒।सानौ॑।अव्ये॑॥  
वृ॒ष्टिम्।नः॒।अ॒र्ष॒।दि॒व्याम्।जि॒ग॒त्नुम्।इळा॑ऽवतीम्।श॒म्ऽगयी॑म्।जी॒रऽदा॑नुम्।स्तुका॑ऽइव।वी॒ता।ध॒न्व॒।वि॒ऽचि॒न्वन्।बन्धू॑न्।इ॒मान्।अव॑रान्।इ॒न्दो॒ इति॑।वा॒यून्॥  
ग्र॒न्थिम्।न।वि।स्य॒।ग्र॒थि॒तम्।पु॒ना॒नः।ऋ॒जुम्।च॒।गा॒तुम्।वृ॒जि॒नम्।च॒।सो॒म॒।अत्यः॑।न।क्र॒दः॒।हरिः॑।आ।सृ॒जा॒नः।मर्यः॑।दे॒व॒।ध॒न्व॒।प॒स्त्य॑ऽवान्॥  
जुष्टः॑।मदा॑य।दे॒वऽता॑ते।इ॒न्दो॒ इति॑।परि॑।स्नुना॑।ध॒न्व॒।सानौ॑।अव्ये॑।स॒हस्र॑ऽधारः।सु॒ऽर॒भिः।अद॑ब्धः।परि॑।स्र॒व॒।वाज॑ऽसातौ।नृ॒ऽसह्ये॑॥  
अ॒र॒श्मानः॑।ये।अ॒र॒थाः।अयु॑क्ताः।अत्या॑सः।न।स॒सृ॒जा॒नासः॑।आ॒जौ।ए॒ते।शु॒क्रासः॑।ध॒न्व॒न्ति॒।सोमाः॑।देवा॑सः।तान्।उप॑।या॒त॒।पिब॑ध्यै॥  
ए॒व।नः॒।इ॒न्दो॒।अ॒भि।दे॒वऽवी॑तिम्।परि॑।स्र॒व॒।नभः॑।अर्णः॑।च॒मूषु॑।सोमः॑।अ॒स्मभ्य॑म्।काम्य॑म्।बृ॒हन्त॑म्।र॒यिम्।द॒दा॒तु॒ वी॒रव॑न्तम् उ॒ग्रम्॥  
तक्ष॑त्।यदि॑।मन॑सः।वेन॑तः।वाक्।ज्येष्ठ॑स्य।वा॒।धर्म॑णि।क्षोः।अनी॑के।आत्।ई॒म्।आ॒य॒न्।वर॑म्।आ।वा॒व॒शा॒नाः।जुष्ट॑म्।पति॑म्।क॒लशे॑।गावः॑।इन्दु॑म्॥  
प्र।दा॒नु॒ऽदः।दि॒व्यः।दा॒नु॒ऽपि॒न्वः।ऋ॒तम्।ऋ॒ताय॑।प॒व॒ते॒।सु॒ऽमे॒धाः।ध॒र्मा।भु॒व॒त्।वृ॒ज॒न्य॑स्य।राजा॑।प्र।रा॒स्मिऽभिः॑।द॒शऽभिः॑।भा॒रि॒।भूम॑॥  
प॒वित्रे॑भिः॒।पव॑मानः।नृ॒ऽचक्षा॑।राजा॑।दे॒वाना॑म्।उ॒त।मर्त्या॑नाम्।द्वि॒ता।भु॒व॒त्।र॒यि॒ऽपतिः॑।र॒यी॒णाम्।ऋ॒तम्।भ॒र॒त्।सुऽभृ॑तम्।चारु॑।इन्दुः॑॥  
अर्वा॑न्ऽइव।श्रव॑से।सा॒तिम्।अच्छ॑।इन्द्र॑स्य।वा॒योः।अ॒भि।वी॒तिम्।अ॒र्ष॒।सः।नः॒।स॒हस्रा॑।बृ॒ह॒तीः।इषः॑।दाः॒।भव॑।सो॒म॒।द्र॒वि॒णः॒ऽवित्।पु॒ना॒नः॥  
दे॒वऽअ॒व्यः॑।नः॒।प॒रि॒ऽसि॒च्यमा॑नाः।क्षय॑म्।सु॒ऽवीर॑म्।ध॒न्व॒न्तु॒।सोमाः॑।आ॒ऽय॒ज्यवः॑।सु॒ऽम॒तिम्।वि॒श्वऽवा॑राः।होता॑रः।न।दि॒वि॒ऽयजः॑।म॒न्द्रऽत॑माः॥  
ए॒व।दे॒व॒।दे॒वऽता॑ते।प॒व॒स्व॒।म॒हे।सो॒म॒।प्सर॑से।दे॒व॒ऽपानः॑।म॒हः।चि॒त्।हि।स्मसि॑।हि॒ताः।स॒म्ऽअ॒र्ये।कृ॒धि।सु॒ऽस्था॒ने।रोद॑सी॒ इति॑।पु॒ना॒नः॥  
अश्वः॑।न।क्र॒दः॒।वृष॑ऽभिः।यु॒जा॒नः।सिं॒हः।न।भी॒मः।मन॑सः।जवी॑यान्।अ॒र्वा॒चीनैः॑।प॒थिऽभिः॑।ये।रजि॑ष्ठाः।आ।प॒व॒स्व॒।सौ॒म॒न॒सम्।नः॒।इ॒न्दो॒ इति॑॥  
श॒तम्।धाराः॑।दे॒वऽजा॑ताः।अ॒सृ॒ग्र॒न्।स॒हस्र॑म्।ए॒नाः॒।क॒वयः॑।मृ॒ज॒न्ति॒।इन्दो॒ इति॑।स॒नित्र॑म्।दि॒वः।आ।प॒व॒स्व॒।पु॒रः॒ऽए॒ता।अ॒सि॒।म॒ह॒तः।धन॑स्य॥  
दि॒वः।न।सर्गाः॑।अ॒स॒सृ॒ग्र॒म्।अह्ना॑म्।राजा॑।न।मि॒त्रम्।प्र।मि॒ना॒ति॒।धीरः॑।पि॒तुः।न।पु॒त्रः।क्रतु॑ऽभिः।य॒ता॒नः।आ।प॒व॒स्व॒।वि॒शे।अ॒स्यै।अजी॑तिम्॥  
प्र।ते॒।धाराः॑।मधु॑ऽमतीः।अ॒सृ॒ग्र॒न्।वारा॑न्।यत्।पू॒तः।अ॒ति॒ऽएषि॑।अव्या॑न्।पव॑मान।पव॑से।धाम॑।गोना॑म्।ज॒ज्ञा॒नः।सूर्य॑म्।अ॒पि॒न्वः॒।अ॒र्कैः॥  
कनि॑क्रदत्।अनु॑।पन्था॑म्।ऋ॒तस्य॑।शु॒क्रः।वि।भा॒सि॒।अ॒मृत॑स्य।धाम॑।सः।इन्द्रा॑य।प॒व॒से॒।म॒त्स॒रऽवा॑न्।हि॒न्वा॒नः।वाच॑म्।म॒तिऽभिः॑।क॒वी॒नाम्॥  
दि॒व्यः।सु॒ऽप॒र्णः।अव॑।च॒क्षि॒।सो॒म॒।पिन्व॑न्।धाराः॑।कर्म॑णा।दे॒वऽवी॑तौ।आ।इ॒न्दो॒ इति॑।वि॒श॒।क॒लश॑म्।सो॒म॒ऽधान॑म्।क्रन्द॑न्।इ॒हि॒।सूर्य॑स्य।उप॑।र॒श्मिम्॥  
ति॒स्रः।वाचः॑।ई॒र॒य॒ति॒।प्र।वह्निः॑।ऋ॒तस्य॑।धी॒तिम्।ब्रह्म॑णः।म॒नी॒षाम्।गावः॑।य॒न्ति॒।गोऽप॑तिम्।पृ॒च्छमा॑नाः।सोम॑म्।य॒न्ति॒।म॒तयः॑।वा॒व॒शा॒नाः॥  
सोम॑म्।गावः॑।धे॒नवः॑।वा॒व॒शा॒नाः।सोम॑म्।विप्राः॑।म॒तिऽभिः॑।पृ॒च्छमा॑नाः।सोमः॑।सु॒तः।पू॒य॒ते॒।अ॒ज्यमा॑नः।सोमे॑।अ॒र्काः।त्रि॒ऽस्तुभः॑।सम्।न॒व॒न्ते॒॥  
ए॒व।नः॒।सो॒म॒।प॒रि॒ऽसि॒च्यमा॑नः।आ।प॒व॒स्व॒।पू॒यमा॑नः।स्व॒स्ति।इन्द्र॑म्।आ।वि॒श॒।बृ॒ह॒ता।रवे॑ण।व॒र्धय॑।वाच॑म्।ज॒नय॑।पुर॑म्ऽधिम्॥  
आ।जागृ॑विः।विप्रः॑।ऋ॒ता।म॒ती॒नाम्।सोमः॑।पु॒ना॒नः।अ॒स॒द॒त्।च॒मूषु॑।सप॑न्ति।यम्।मि॒थु॒नासः॑।निऽका॑माः।अ॒ध्व॒र्यवः॑।र॒थि॒रासः॑।सु॒ऽहस्ताः॑॥  
सः।पु॒ना॒नः।उप॑।सूरे॑।न।धाता॑।उ॒भे इति॑।अ॒प्राः॒।रोद॑सी॒ इति॑।वि।सः।आ॒व॒रित्या॑वः।प्रि॒या।चि॒त्।यस्य॑।प्रि॒य॒सासः॑।ऊ॒ती।सः।तु।धन॑म्।का॒रिणे॑।न।प्र।यं॒स॒त्॥  
सः।व॒र्धि॒ता।वर्ध॑नः।पू॒यमा॑नः।सोमः॑।मी॒ढ्वान्।अ॒भि।नः॒।ज्योति॑षा।आ॒वी॒त्।येन॑।नः॒।पूर्वे॑।पि॒तरः॑।प॒द॒ऽज्ञाः।स्वः॒ऽविदः॑।अ॒भि।गाः।अद्रि॑म्।उ॒ष्णन्॥  
अक्रा॑न्।स॒मु॒द्रः।प्र॒थ॒मे।विऽध॑र्मन्।ज॒नय॑न्।प्र॒ऽजाः।भुव॑नस्य।राजा॑।वृषा॑।प॒वित्रे॑।अधि॑।सानौ॑।अव्ये॑।बृ॒हत्।सोमः॑।व॒वृ॒धे॒।सु॒वा॒नः।इन्दुः॑॥  
म॒हत्।तत्।सोमः॑।म॒हि॒षः।च॒का॒र॒।अ॒पाम्।यत्।गर्भः॑।अवृ॑णीत।दे॒वान्।अद॑धात्।इन्द्रे॑।पव॑मानः।ओजः॑।अज॑नयत्।सूर्ये॑।ज्योतिः॑।इन्दुः॑॥  
मत्सि॑।वा॒युम्।इ॒ष्टये॑।राध॑से।च॒।मत्सि॑।मि॒त्रावरु॑णा।पू॒यमा॑नः।मत्सि॑।शर्धः॑।मारु॑तम्।मत्सि॑।दे॒वान्।मत्सि॑।द्यावा॑पृथि॒वी इति॑।दे॒व॒।सो॒म॒॥  
ऋ॒जुः।प॒व॒स्व॒।वृ॒जि॒नस्य॑।ह॒न्ता।अप॑।अमी॑वाम्।बाध॑मानः।मृधः॑।च॒।अ॒भि॒ऽश्री॒णन्।पयः॑।पय॑सा।अ॒भि।गोना॑म्।इन्द्र॑स्य।त्वम्।तव॑।व॒यम्।सखा॑यः॥  
मध्वः॑।सूद॑म्।प॒व॒स्व॒।वस्वः॑।उत्स॑म्।वी॒रम्।च॒।नः॒।आ।प॒व॒स्व॒।भग॑म्।च॒।स्वद॑स्व।इन्द्रा॑य।पव॑मानः।इ॒न्दो॒ इति॑।र॒यिम्।च॒।नः॒।आ।प॒व॒स्व॒।स॒मु॒द्रात्॥  
सोमः॑।सु॒तः।धार॑या।अत्यः॑।न।हित्वा॑।सिन्धुः॑।न।नि॒म्नम्।अ॒भि।वा॒जी।अ॒क्षा॒रिति॑।आ।योनि॑म्।वन्य॑म्।अ॒स॒द॒त्।पु॒ना॒नः।सम्।इन्दुः॑।गोभिः॑।अ॒स॒र॒त्।सम्।अ॒त्ऽभिः॥  
ए॒षः।स्यः।ते॒।प॒व॒ते॒।इ॒न्द्र॒।सोमः॑।च॒मूषु॑।धीरः॑।उ॒श॒ते।तव॑स्वान्।स्वः॑ऽचक्षाः।र॒थि॒रः।स॒त्यऽशु॑ष्मः।कामः॑।न।यः।दे॒व॒ऽय॒ताम्।अस॑र्जि॥  
ए॒षः।प्र॒त्नेन॑।वय॑सा।पु॒ना॒नः।ति॒रः।वर्पां॑सि।दु॒हि॒तुः।दधा॑नः।वसा॑नः।शर्म॑।त्रि॒ऽवरू॑थम्।अ॒प्ऽसु।होता॑ऽइव।या॒ति॒।सम॑नेषु।रेभ॑न्॥  
नु।नः॒।त्वम्।र॒थि॒रः।दे॒व॒।सो॒म॒।परि॑।स्र॒व॒।च॒म्वोः॑।पू॒यमा॑नः।अ॒प्ऽसु।स्वादि॑ष्ठः।मधु॑ऽमान्।ऋ॒तऽवा॑।दे॒वः।न।यः।स॒वि॒ता।स॒त्यऽम॑न्मा॥  
अ॒भि।वा॒युम्।वी॒ती।अ॒र्ष॒।गृ॒णा॒नः।अ॒भि।मि॒त्रावरु॑णा।पू॒यमा॑नः।अ॒भि।नर॑म्।धी॒ऽजव॑नम्।र॒थे॒ऽस्थाम्।अ॒भि।इन्द्र॑म्।वृष॑णम्।वज्र॑ऽबाहुम्॥  
अ॒भि।वस्त्रा॑।सु॒ऽव॒स॒नानि॑।अ॒र्ष॒।अ॒भि।धे॒नूः।सु॒ऽदुघाः॑।पू॒यमा॑नः।अ॒भि।च॒न्द्रा।भर्त॑वे।नः॒।हिर॑ण्या।अ॒भि।अश्वा॑न्।र॒थिनः॑।दे॒व॒।सो॒म॒॥  
अ॒भि।नः॒।अ॒र्ष॒।दि॒व्या।वसू॑नि।अ॒भि।विश्वा॑।पार्थि॑वा।पू॒यमा॑नः।अ॒भि।येन॑।द्रवि॑णम्।अ॒श्नवा॑म।अ॒भि।आ॒र्षे॒यम्।ज॒म॒द॒ग्नि॒ऽवत्।नः॒॥  
अ॒या।प॒वा।प॒व॒स्व॒।ए॒ना।वसू॑नि।माँ॒श्च॒त्वे।इ॒न्दो॒ इति॑।सर॑सि।प्र।ध॒न्व॒।ब्र॒ध्नः।चि॒त्।अत्र॑।वातः॑।न।जू॒तः।पु॒रु॒ऽमेधः॑।चि॒त्।तक॑वे।नर॑म्।दा॒त्॥  
उ॒त।नः॒।ए॒ना।प॒व॒या।प॒व॒स्व॒।अधि॑।श्रु॒ते।श्र॒वाय्य॑स्य।ती॒र्थे।ष॒ष्टिम्।स॒हस्रा॑।नै॒गु॒तः।वसू॑नि।वृ॒क्षम्।न।प॒क्वम्।धू॒न॒व॒त्।रणा॑य॥  
महि॑।इ॒मे इति॑।अ॒स्य॒।वृष॒नाम॑।शू॒षे इति॑।माँश्च॑त्वे।वा॒।पृश॑ने।वा॒।वध॑त्रे॒ इति॑।अस्वा॑पयत्।नि॒ऽगुतः॑।स्ने॒हय॑त्।च॒।अप॑।अ॒मित्रा॑न्।अप॑।अ॒चितः॑।अ॒च॒।इ॒तः॥  
सम्।त्री।प॒अवित्रा॑।विऽत॑तानि।ए॒षि॒।अनु॑।एक॑म्।धा॒व॒सि॒।पू॒यमा॑नः।असि॑।भगः॑।असि॑।दा॒त्रस्य॑।दा॒ता।असि॑।म॒घऽवा॑।म॒घव॑त्ऽभ्यः।इ॒न्दो॒ इति॑॥  
ए॒षः।वि॒श्व॒ऽवित्।प॒व॒ते॒।म॒नी॒षी।सोमः॑।विश्व॑स्य।भुव॑नस्य।राजा॑।द्र॒प्सान्।ई॒रय॑न्।वि॒दथे॑षु।इन्दुः॑।वि।वार॑म्।अव्य॑म्।स॒मया॑।अति॑।या॒ति॒॥  
इन्दु॑म्।रि॒ह॒न्ति॒।म॒हि॒षाः।अद॑ब्धाः।प॒दे।रे॒भ॒न्ति॒।क॒वयः॑।न।गृध्राः॑।हि॒न्वन्ति॑।धीराः॑।द॒शऽभिः॑।क्षिपा॑भिः।सम्।अ॒ञ्ज॒ते॒।रू॒पम्।अ॒पाम्।रसे॑न॥  
त्वया॑।व॒यम्।पव॑मानेन।सो॒म॒।भरे॑।कृ॒तम्।वि।चि॒नु॒या॒म॒।शश्व॑त्।तत्।नः॒।मि॒त्रः।वरु॑णः।म॒म॒ह॒न्ता॒म्।अदि॑तिः।सिन्धुः॑।पृ॒थि॒वी।उ॒त।द्यौः॥  
