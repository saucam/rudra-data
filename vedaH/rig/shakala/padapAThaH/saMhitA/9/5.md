

  
सम्ऽइ॑द्धः।वि॒श्वतः॑।पतिः॑।पव॑मानः।वि।रा॒ज॒ति॒।प्री॒णन्।वृषा॑।कनि॑क्रदत्॥  
तनू॒३॒॑नपा॑त्।पव॑मानः।शृङ्गे॒ इति॑।शिशा॑नः।अ॒र्ष॒ति॒।अ॒न्तरि॑क्षेण।रार॑जत्॥  
ई॒ळेन्यः॑।पव॑मानः।र॒यिः।वि।रा॒ज॒ति॒।द्यु॒ऽमान्।मधोः॑।धारा॑भिः।ओज॑सा॥  
ब॒र्हिः।प्रा॒चीन॑म्।ओज॑सा।पव॑मानः।स्तृ॒णन्।हरिः॑।दे॒वेषु॑।दे॒वः।ई॒य॒ते॒॥  
उत्।आतैः॑।जि॒ह॒ते॒।बृ॒हत्।द्वारः॑।दे॒वीः।हि॒र॒ण्ययीः॑।पव॑मानेन।सुऽस्तु॑ताः॥  
सु॒शि॒ल्पे इति॑ सुऽशि॒ल्पे।बृ॒ह॒ती इति॑।म॒ही इति॑।पव॑मानः।वृ॒ष॒ण्य॒ति॒।नक्तो॒षसा॑।न।द॒र्श॒ते इति॑॥  
उ॒भा।दे॒वा।नृ॒ऽचक्ष॑सा।होता॑रा।दैव्या॑।हु॒वे॒।पव॑मानः।इन्द्रः॑।वृषा॑॥  
भार॑ती।पव॑मानस्य।सर॑स्वती।इळा॑।म॒ही।इ॒मम्।नः॒।य॒ज्ञम्।आ।ग॒म॒न्।ति॒स्रः।दे॒वीः।सु॒ऽपेश॑सः॥  
त्वष्टा॑रम्।अ॒ग्र॒ऽजाम्।गो॒पाम्।पु॒रः॒ऽयावा॑नम्।आ।हु॒वे॒।इन्दुः॑।इन्द्रः॑।वृषा॑।हरिः॑।पव॑मानः।प्र॒जाऽप॑तिः॥  
वन॒स्पति॑म्।प॒व॒मा॒न॒।मध्वा॑।सम्।अ॒ङ्ग्धि॒।धार॑या।स॒हस्र॑ऽवल्शम्।हरि॑तम्।भ्राज॑मानम्।हि॒र॒ण्यय॑म्॥  
विश्वे॑।देवाः॑।स्वाहा॑ऽकृतिम्।पव॑मानस्य।आ।ग॒त॒।वा॒युः।बृह॒स्पतिः॑।सूर्यः॑।अ॒ग्निः।इन्द्रः॑ स॒जोष॑सः॥  
