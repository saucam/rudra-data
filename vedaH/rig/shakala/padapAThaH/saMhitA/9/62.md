

  
ए॒ते।अ॒सृ॒ग्र॒म्।इन्द॑वः।ति॒रः।प॒वित्र॑म्।आ॒शवः॑।विश्वा॑नि।अ॒भि।सौभ॑गा॥  
वि॒ऽघ्नन्तः॑।दुः॒ऽइ॒ता।पु॒रु।सु॒ऽगा।तो॒काय॑।वा॒जिनः॑।तना॑।कृ॒ण्वन्तः॑।अर्व॑ते॥  
कृ॒ण्वन्तः॑।वरि॑वः।गवे॑।अ॒भि।अ॒र्ष॒न्ति॒।सु॒ऽस्तु॒तिम्।इळा॑म्।अ॒स्मभ्य॑म्।स॒म्ऽयत॑म्॥  
असा॑वि।अं॒शुः।मदा॑य।अ॒प्ऽसु।दक्षः॑।गि॒रि॒ऽस्थाः।श्ये॒नः।न।योनि॑म्।आ।अ॒स॒द॒त्॥  
शु॒भ्रम्।अन्धः॑।दे॒वऽवा॑तम्।अ॒प्ऽसु।धू॒तः।नृऽभिः॑।सु॒तः।स्वद॑न्ति।गावः॑।पयः॑ऽभिः॥  
आत्।ई॒म्।अश्व॑म्।न।हेता॑रः।अशू॑शुभन्।अ॒मृता॑य।मध्वः॑।रस॑म्।स॒ध॒ऽमादे॑॥  
याः।ते॒।धाराः॑।म॒धु॒ऽश्चुतः॑।असृ॑ग्रम्।इ॒न्दो॒ इति॑।ऊ॒तये॑।ताभिः॑।प॒वित्र॑म्।आ।अ॒स॒दः॒॥  
सः।अ॒र्ष॒।इन्द्रा॑य।पी॒तये॑।ति॒रः।रोमा॑णि।अ॒व्यया॑।सीद॑न्।योना॑।वने॑षु।आ॥  
त्वम्।इ॒न्दो॒ इति॑।परि॑।स्र॒व॒।स्वादि॑ष्ठः।अङ्गि॑रःऽभ्यः।व॒रि॒वः॒ऽवित्।घृ॒तम्।पयः॑॥  
अ॒यम्।विऽच॑र्षणिः।हि॒तः।पव॑मानः।सः।चे॒त॒ति॒।हि॒न्वा॒नः।आप्य॑म्।बृ॒हत्॥  
ए॒षः।व्र्षा॑।वृष॑ऽव्रतः॑।पव॑मानः।अ॒श॒स्ति॒ऽहा।कर॑त्।वसू॑नि।दा॒शुषे॑॥  
आ।प॒व॒स्व॒।स॒ह॒स्रिण॑म्।र॒यिम्।गोऽम॑न्तम्।अ॒श्विन॑म्।पु॒रु॒ऽच॒न्द्रम्।पु॒रु॒ऽस्पृहम्॥  
ए॒षः।स्यः।परि॑।सि॒च्य॒ते॒।म॒र्मृ॒ज्यमा॑नः।आ॒युऽभिः॑।उ॒रु॒ऽगा॒यः।क॒विऽक्र॑तुः॥  
स॒हस्र॑ऽऊतिः।श॒तऽम॑घः।वि॒ऽमानः॑।रज॑सः।क॒विः।इन्द्रा॑य।प॒व॒ते॒।मदः॑॥  
गि॒रा।जा॒तः।इ॒ह।स्तु॒तः।इन्दुः॑।इन्द्रा॑य।धी॒य॒ते॒।विः।योना॑।व॒स॒तौऽइ॑व॥  
पव॑मानः।सु॒तह्।नृऽभिः॑।सोमः॑।वाज॑म्ऽइव।अ॒स॒र्चत्।च॒मूषु॑।शक्म॑ना।आ॒ऽसद॑म्॥  
तम्।त्रि॒ऽपृ॒ष्ठे।त्रि॒ऽब॒न्धु॒रे।रथे॑।यु॒ञ्ज॒न्ति॒।यात॑वे।ऋषी॑णाम्।स॒प्त।धी॒तिऽभिः॑॥  
तम्।सो॒ता॒रः॒।ध॒न॒ऽस्पृत॑म्।आ॒शुम्।वाजा॑य।यात॑वे।हरि॑म्।हि॒नो॒त॒।वा॒जिन॑म्॥  
आ॒ऽवि॒शन्।क॒लश॑म्।सु॒तः।विश्वा॑।अर्ष॑न्।अ॒भि।श्रियः॑।शूरः॑।न।गोषु॑।ति॒ष्ठ॒ति॒॥  
आ।ते॒।इ॒न्दो॒ इति॑।मदा॑य।कम्।पयः॑।दु॒ह॒न्ति॒।आ॒यवः॑।दे॒वाः।दे॒वेभ्यः॑।मधु॑॥  
आ।नः॒।सोम॑म्।प॒वित्रे॑।आ।सृ॒जत॑।मधु॑मत्ऽतमम्।दे॒वेभ्यः॑।दे॒व॒श्रुत्ऽत॑मम्॥  
ए॒ते।सोमाः॑।अ॒सृ॒क्ष॒त॒।गृ॒णा॒नाः।श्रव॑से।म॒हे।म॒दिन्ऽत॑मस्य।धार॑या॥  
अ॒भि।गव्या॑नि।वी॒तये॑।नृ॒म्णा।पु॒ना॒नः।अ॒र्ष॒सि॒।स॒नत्ऽवा॑जः।परि॑।स्र॒व॒॥  
उ॒त।नः॒।गोऽम॑तीः।इषः॑।विश्वाः॑।अ॒र्ष॒।प॒रि॒ऽस्तुभः॑।गृ॒णा॒नः।ज॒मत्ऽअ॑ग्निना॥  
पव॑स्व।वा॒चः।अ॒ग्रि॒यः।सोम॑।चि॒त्राभिः॑।ऊ॒तिऽभिः॑।अ॒भि।विश्वा॑नि।काव्या॑॥  
त्वम्।स॒मु॒द्रियाः॑।अ॒पः।अ॒ग्रि॒यः।वाचः॑।ई॒रय॑न्।पव॑स्व।वि॒श्व॒म्ऽए॒ज॒य॒॥  
तुभ्य॑।इ॒मा।भुव॑ना।क॒वे॒।म॒हि॒म्ने।सो॒म॒।त॒स्थि॒रे॒।तुभ्य॑म्।अ॒र्ष॒न्ति॒।सिन्ध॑वः॥  
प्र।ते॒।दि॒वः।न।वृ॒ष्टयः॑।धाराः॑।य॒न्ति॒।अ॒स॒श्चतः॑।अ॒भि।शु॒क्राम्।उ॒प॒ऽस्तिर॑म्॥  
इन्द्रा॑य।इन्दु॑म्।पु॒नी॒त॒न॒।उ॒ग्रम्।दक्षा॑य।साध॑नम्।ई॒शा॒नम्।वी॒तिऽरा॑धसम्॥  
पव॑मानः।ऋ॒तः।क॒विः।सोमः॑।प॒वित्र॑म्।आ।अ॒स॒द॒त्।दध॑त्।स्तो॒त्रे।सु॒ऽवीर्य॑म्॥  
