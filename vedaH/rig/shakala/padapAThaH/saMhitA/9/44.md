

  
प्र।नः॒।इ॒न्दो॒ इति॑।म॒हे।तने॑।ऊ॒र्मिम्।न।बिभ्र॑त्।अ॒र्ष॒सि॒।अ॒भि।दे॒वान्।अ॒यास्यः॑॥  
म॒ती।जु॒ष्टः।धि॒या।हि॒तः।सोमः॑।हि॒न्वे॒।प॒रा॒ऽवति॑।विप्र॑स्य।धार॑या।क॒विः॥  
अ॒यम्।दे॒वेषु॑।जागृ॑विः।सु॒तः।ए॒ति॒।प॒वित्रे॑।आ।सोमः॑।या॒ति॒।विच॑र्षणिः॥  
सः।नः॒।प॒व॒स्व॒।वा॒ज॒ऽयुः।च॒क्रा॒णः।चारु॑म्।अ॒ध्व॒रम्।ब॒र्हिष्मा॑न्।आ।वि॒वा॒स॒ति॒॥  
सः।नः॒।भगा॑य।वा॒यवे॑।विप्र॑ऽवीरः।स॒दाऽवृ॑धः।सोमः॑।दे॒वेषु।आ।य॒म॒त्॥  
सः।नः॒।अ॒द्य।वसु॑त्तये।क्र॒तु॒ऽवित्।गा॒तु॒वित्ऽत॑मः।वाज॑म्।जे॒षि॒।श्रवः॑।बृ॒हत्॥  
