

  
प्र।पु॒ना॒नाय॑।वे॒धसे॑।सोमा॑य।वचः॑।उत्ऽय॑तम्।भृ॒तिम्।न।भ॒र॒।म॒तिऽभिः॑।जुजो॑षते॥  
परि॑।वारा॑णि।अ॒व्यया॑।गोभिः॑।अ॒ञ्जा॒नः।अ॒र्ष॒ति॒।त्री।स॒धऽस्था॑।पु॒ना॒नः।कृ॒णु॒ते॒।हरिः॑॥  
परि॑।कोश॑म्।म॒धु॒ऽश्चुत॑म्।अ॒व्यये॑।वारे॑।अ॒र्ष॒ति॒।अ॒भि।वाणीः॑।ऋषी॑णाम्।स॒प्त।नू॒ष॒त॒॥  
परि॑।ने॒ता।म॒ती॒नाम्।वि॒श्वऽदे॑वः।अदा॑भ्यः।सोमः॑।पु॒ना॒नः।च॒म्वोः॑।वि॒श॒त्।हरिः॑॥  
परि॑।दैवीः॑।अनु॑।स्व॒धाः।इन्द्रे॑ण।या॒हि॒।स॒ऽरथ॑म्।पु॒ना॒नः।वा॒घत्।वा॒घत्ऽभिः।अम॑र्त्यः॥  
परि॑।सप्तिः॑।न।वा॒ज॒ऽयुः।दे॒वः।दे॒वेभ्यः॑।सु॒तः।वि॒ऽआ॒न॒शिः।पव॑मानः।वि।धा॒व॒ति॒॥  
