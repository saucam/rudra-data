

  
क्रा॒णा।शिशुः॑।म॒हीना॑म्।हि॒न्वन्।ऋ॒तस्य॑।दीधि॑तिम्।विश्वा॑।परि॑।प्रि॒या।भु॒व॒त्।अध॑।द्वि॒ता॥  
उप॑।त्रि॒तस्य॑।पा॒ष्योः॑।अभ॑क्त।यत्।गुहा॑।प॒दम्।य॒ज्ञस्य॑।स॒प्त।धाम॑ऽभिः।अध॑।प्रि॒यम्॥  
त्रीणि॑।त्रि॒तस्य॑।धार॑या।पृ॒ष्ठेषु॑।आ।ई॒र॒य॒।र॒यिम्।मिमी॑ते।अ॒स्य॒।योज॑ना।वि।सु॒ऽक्रतुः॑॥  
ज॒ज्ञा॒नम्।स॒प्त।मा॒तरः॑।वे॒धाम्।अ॒शा॒स॒त॒।श्रि॒ये।अ॒यम्।ध्रु॒वः।र॒यी॒णाम्।चिके॑त।यत्॥  
अ॒स्य।व्र॒ते।स॒ऽजोष॑सः।विश्वे॑।दे॒वासः॑।अ॒द्रुहः॑।स्पा॒र्हाः।भ॒व॒न्ति॒।रन्त॑यः।जु॒षन्त॑।यत्॥  
यम्।ई॒म् इति॑।गर्भ॑म्।ऋ॒त॒ऽवृधः॑।दृ॒शे।चारु॑म्।अजी॑जनन्।क॒विम्।मंहि॑ष्ठम्।अ॒ध्व॒रे।पु॒रु॒ऽस्पृह॑म्॥  
स॒मी॒चीने इति॑ स॒म्ऽई॒ची॒ने।अ॒भि।त्मना॑।य॒ह्वी।ऋ॒तस्य॑।मा॒तरा॑।त॒न्वा॒नाः।य॒ज्ञम्।आ॒नु॒षक्।यत्।अ॒ञ्ज॒ते॥  
क्रत्वा॑।शु॒क्रेभिः॑।अ॒क्षऽभिः॑।ऋ॒णोः।अप॑।व्र॒जम्।दि॒वः।हि॒न्वन्।ऋ॒तस्य॑।दीदि॑तिम्।प्र।अ॒ध्व॒रे॥  
