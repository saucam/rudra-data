

  
सोमाः॑।अ॒सृ॒ग्र॒म्।आ॒शवः॑।मधोः॑।मद॑स्य।धार॑या।अ॒भि।विश्वा॑नि।काव्या॑॥  
अनु॑।प्र॒त्नासः॑।आ॒यवः॑।प॒दम्।नवी॑यः।अ॒क्र॒मुः॒।रु॒चे।ज॒न॒न्त॒।सूर्य॑म्॥  
आ।प॒व॒मा॒न॒।नः॒।भ॒र॒।अ॒र्यः।अदा॑शुषः।गय॑म्।कृ॒धि।प्र॒जाऽव॑तीः।इषः॑॥  
अ॒भि।सोमा॑सः।आ॒यवः॑।पव॑न्ते।मद्य॑म्।मद॑म्।अ॒भि।कोश॑म्।म॒धु॒ऽश्चुत॑म्॥  
सोमः॑।अ॒र्ष॒ति॒।ध॒र्ण॒सिः।दधा॑नः।इ॒न्द्रि॒यम्।रस॑म्।सु॒ऽवीरः॑।अ॒भि॒श॒स्ति॒ऽपाः॥  
इन्द्रा॑य।सो॒म॒।प॒व॒से॒।दे॒वेभ्यः॑।स॒ध॒ऽमाद्यः॑।इन्दो॒ इति॑।वाज॑म्।सि॒सा॒स॒सि॒॥  
अ॒स्य।पी॒त्वा।मदा॑नाम्।इन्द्रः॑।वृ॒त्राणि॑।अ॒प्र॒ति।ज॒घान॑।ज॒घन॑त्।च॒।नु॥  
