

  
हि॒न्वन्ति॑।सूर॑म्।उस्र॑यः।स्वसा॑रः।जा॒मयः॑।पति॑म्।म॒हाम्।इन्दु॑म्।म॒ही॒युवः॑॥  
पव॑मान।रु॒चाऽरु॑चा।दे॒वः।दे॒वेभ्यः॑।परि॑।विश्वा॑।वसू॑नि।आ।वि॒श॒॥  
आ।प॒व॒मा॒न॒।सु॒ऽस्तु॒तिम्।वृ॒ष्टिम्।दे॒वेभ्यः॑।दुवः॑।इ॒षे।प॒व॒स्व॒।स॒म्ऽयत॑म्॥  
वृषा॑।हि।असि॑।भा॒नुना॑।द्यु॒ऽमन्त॑म्।त्वा॒।ह॒वा॒म॒हे॒।पव॑मान।सु॒ऽआ॒ध्यः॑॥  
आ।पा॒व॒स्व॒।सु॒ऽवीर्य॑म्।मन्द॑मानः।सु॒ऽआ॒यु॒ध॒।इ॒हो इति॑।सु।इ॒न्दो॒ इति॑।आ।ग॒हि॒॥  
यत्।अ॒त्ऽभिः।प॒रि॒ऽसि॒च्यसे॑।मृ॒ज्यमा॑नः।गभ॑स्त्योः।द्रुणा॑।स॒धऽस्थ॑म्।अ॒श्नु॒षे॒॥  
प्र।सोमा॑य।व्य॒श्व॒ऽवत्।पव॑मानाय।गा॒य॒त॒।म॒हे।स॒हस्र॑ऽचक्षसे॥  
यस्य॑।वर्ण॑म्।म॒धु॒ऽश्चुत॑म्।हरि॑म्।हि॒न्वन्ति॑।अद्रि॑ऽभिः।इन्दु॑म्।इन्द्रा॑य।पी॒तये॑॥  
तस्य॑।ते॒।वा॒जिनः॑।व॒यम्।विश्वा॑।धना॑नि।जि॒ग्युषः॑।स॒खि॒ऽत्वम्।आ।वृ॒णी॒म॒हे॒॥  
वृषा॑।प॒व॒स्व॒।धार॑या।म॒रुत्व॑ते।च॒।म॒त्स॒रः।विश्वा॑।दधा॑नः।ओज॑सा॥  
तम्।त्वा॒।ध॒र्तार॑म्।ओ॒ण्योः॑।पव॑मान।स्वः॒ऽदृश॑म्।हि॒न्वे।वाजे॑षु।वा॒जिन॑म्॥  
अ॒या।चि॒त्तः।वि॒पा।अ॒नया॑।हरिः॑।प॒व॒स्व॒।धार॑या।युज॑म्।वाजे॑षु।चो॒द॒य॒॥  
आ।नः॒।इ॒न्दो॒ इति॑।म॒हीम्।इष॑म्।पव॑स्व।वि॒श्वऽद॑र्शतः।अ॒स्मभ्य॑म्।सो॒म॒।गा॒तु॒ऽवित्॥  
आ।क॒लशाः॑।अ॒नू॒ष॒त॒।इन्दो॒ इति॑।धारा॑भिः।ओज॑सा।आ।इन्द्र॑स्य।पी॒तये॑।वि॒श॒॥  
यस्य॑।ते॒।मद्य॑म्।रस॑म्।ती॒व्रम्।दु॒हन्ति॑।अद्रि॑ऽभिः।सः।प॒व॒स्व॒।अ॒भि॒मा॒ति॒ऽहा॥  
राजा॑।मे॒धाभिः॑।ई॒य॒ते॒।पव॑मानः।म॒नौ।अधि॑।अ॒न्तरि॑क्षेण।यात॑वे॥  
आ।नः॒।इ॒न्दो॒ इति॑।श॒त॒ऽग्विन॑म्।गवा॑म्।पोष॑म्।सु॒ऽअश्व्य॑म्।वह॑।भग॑त्तिम्।ऊ॒तये॑॥  
आ।नः॒।सो॒म॒।सहः॑।जुवः॑।रू॒पम्।न।वर्च॑से।भ॒र॒।सु॒स्वा॒नः।दे॒वऽवी॑तये॥  
अर्ष॑।सो॒म॒।द्यु॒मत्ऽत॑मः।अ॒भि।द्रोणा॑नि।रोरु॑वत्।सीद॑न्।श्ये॒नः।न।योनि॑म्।आ॥  
अ॒प्साः।इन्द्रा॑य।वा॒यवे॑।वरु॑णाय।म॒रुत्ऽभ्यः॑।सोमः॑।अ॒र्ष॒ति॒।विष्ण॑वे॥  
इष॑म्।तो॒काय॑।नः॒।दध॑त्।अ॒स्मभ्य॑म्।सो॒म॒।वि॒श्वतः॑।आ।प॒व॒स्व॒।स॒ह॒स्रिण॑म्॥  
ये।सोमा॑सः।प॒रा॒ऽवति॑।ये।अ॒र्वा॒ऽवति॑।सु॒न्वि॒रे।ये।वा॒।अ॒दः।श॒र्य॒णाऽव॑ति॥  
ये।आ॒र्जी॒केषु॑।कृत्व॑ऽसु।ये।मध्ये॑।प॒स्त्या॑नाम्।ये।वा॒।जने॑षु।प॒ञ्चऽसु॑॥  
ते।नः॒।वृ॒ष्टिम्।दि॒वः।परि॑।पव॑न्ताम्।आ।सु॒ऽवीर्य॑म्।सु॒वा॒नाः।दे॒वासः॑।इन्द॑वः॥  
पव॑ते।ह॒र्य॒तः।हरिः॑।गृ॒णा॒नः।ज॒मत्ऽअ॑ग्निना।हि॒न्वा॒नः।गोः।अधि॑।त्व॒चि॥  
प्र।शु॒क्रासः॑।व॒यः॒ऽजुवः॑।हि॒न्वा॒नासः॑।न।सप्त॑यः।श्री॒णा॒नाः।अ॒प्ऽसु।मृ॒ञ्ज॒त॒॥  
तम्।त्वा॒।सु॒तेषु॑।आ॒ऽभुवः॑।हि॒न्वि॒रे।दे॒वऽता॑तये।सः।प॒व॒स्व॒।अ॒नया॑।रु॒चा॥  
आ।ते॒।दक्ष॑म्।म॒यः॒ऽभुव॑म्।वह्नि॑म्।अ॒द्य।वृ॒णी॒म॒हे॒।पान्त॑म्।आ।पु॒रु॒ऽस्पृह॑म्॥  
आ।म॒न्द्रम्।आ।वरे॑ण्यम्।आ।विप्र॑म्।आ।म॒नी॒षिण॑म्।पान्त॑म्।आ।पु॒रु॒ऽस्पृह॑म्॥  
आ।र॒यिम्।आ।सु॒ऽचे॒तुन॑म्।आ।सु॒क्र॒तो॒ इति॑ सुऽक्रतो।त॒नूषु॑।आ।पान्त॑म्।आ।पु॒रु॒ऽस्पृह॑म्॥  
