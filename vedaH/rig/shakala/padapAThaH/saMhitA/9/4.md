

  
सना॑।च॒।सो॒म॒।जेषि॑।च॒।पव॑मान।महि॑।श्रवः॑।अथ॑।नः॒।वस्य॑सः।कृ॒धि॒॥  
सना॑।ज्योतिः॑।सना॑।स्वः॑।विश्वा॑।च॒।सो॒म॒।सौभ॑गा।अथ॑।नः॒।वस्य॑सः।कृ॒धि॒॥  
सना॑।दक्ष॑म्।उ॒त।क्रतु॑म्।अप॑।सो॒म॒।मृधः॑।ज॒हि॒।अथ॑।नः॒।वस्य॑सः।कृ॒धि॒॥  
पवी॑तारः।पु॒नी॒तन॑।सोम॑म्।इन्द्रा॑य।पात॑वे।अथ॑।नः॒।वस्य॑सः।कृ॒धि॒॥  
त्वम्।सूर्ये॑।नः॒।आ।भ॒ज॒।तव॑।क्रत्वा॑।तव॑।ऊ॒तिऽभिः॑।अथ॑।नः॒।वस्य॑सः।कृ॒धि॒॥  
तव॑।क्रत्वा॑।तव॑।ऊ॒तिऽभिः॑।ज्योक्।प॒श्ये॒म॒।सूर्य॑म्।अथ॑।नः॒।वस्य॑सः।कृ॒धि॒॥  
अ॒भि।अ॒र्ष॒।सु॒ऽआ॒यु॒ध॒।सोम॑।द्वि॒ऽबर्ह॑सम्।र॒यिम्।अथ॑।नः॒।वस्य॑सः।कृ॒धि॒॥  
अ॒भि।अ॒र्ष॒।अन॑पऽच्युतः।र॒यिम्।स॒मत्ऽसु॑।स॒स॒हिः।अथ॑।नः॒।वस्य॑सः।कृ॒धि॒॥  
त्वाम्।य॒ज्ञैः।अ॒वी॒वृ॒ध॒न्।पव॑मान।विऽध॑र्मणि।अथ॑।नः॒।वस्य॑सः।कृ॒धि॒॥  
र॒यिम्।नः॒।चि॒त्रम्।अ॒श्विन॑म्।इन्दो॒ इति॑।वि॒श्वऽआ॑युम्।आ।भ॒र॒।अथ॑।नः॒।वस्य॑सः।कृ॒धि॒॥  
