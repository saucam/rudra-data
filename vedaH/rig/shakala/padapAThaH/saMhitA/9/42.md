

  
ज॒नय॑न्।रो॒च॒ना।दि॒वः।ज॒नय॑न्।अ॒प्ऽसु।सूर्य॑म्।वसा॑नः।गाः।अ॒पः।हरिः॑॥  
ए॒षः।प्र॒त्नेन॑।मन्म॑ना।दे॒वः।दे॒वेभ्यः॑।परि॑।धार॑या।प॒व॒ते॒।सु॒तः॥  
व॒वृ॒धा॒नाय॑।तूर्व॑ये।पव॑न्ते।वाज॑ऽसातये।सोमाः॑।स॒हस्र॑ऽपाजसः॥  
दु॒हा॒नः।प्र॒त्नम्।इत्।पयः॑।प॒वित्रे॑।परि॑।सि॒च्य॒ते॒।क्रन्द॑न्।दे॒वान्।अ॒जी॒ज॒न॒त्॥  
अ॒भि।विश्वा॑नि।वार्या॑।अ॒भि।दे॒वान्।ऋ॒त॒ऽवृधः॑।सोमः॑।पु॒ना॒नः।अ॒र्ष॒ति॒॥  
गोऽम॑त्।नः॒।सो॒म॒।वी॒रऽव॑त्।अश्व॑वत्।वाज॑ऽवत्।सु॒तः।पव॑स्व।बृह॒तीः।इषः॑॥  
