

  
प्र।धाराः॑।अ॒स्य॒।शु॒ष्मिणः॑।वृथा॑।प॒वित्रे॑।अ॒क्ष॒र॒न्।पु॒ना॒नः।वाच॑म्।इ॒ष्य॒ति॒॥  
इन्दुः॑।हि॒या॒नः।सो॒तृऽभिः॑।मृ॒ज्यमा॑नः।कनि॑क्रदत्।इय॑र्ति।व॒ग्नुम्।इ॒न्द्रि॒यम्॥  
आ।नः॒।शुष्म॑म्।नृ॒ऽसह्य॑म्।वी॒रऽव॑न्तम्।पु॒रु॒ऽस्पृह॑म्।पव॑स्व।सो॒म॒।धार॑या॥  
प्र।सोमः॑।अति॑।धार॑या।पव॑मानः।अ॒सि॒स्य॒द॒त्।अ॒भि।द्रोणा॑नि।आ॒ऽसद॑म्॥  
अ॒प्ऽसु।त्वा॒।मधु॑मत्ऽतम॑म्।हरि॑म्।हि॒न्व॒न्ति॒।अद्रि॑ऽभिः।इन्दो॒ इति॑।इन्द्रा॑य।पी॒तये॑॥  
सु॒नोत॑।मधु॑मत्ऽतमम्।सोम॑म्।इन्द्रा॑य।व॒ज्रिणे॑।चारु॑म्।शर्धा॑य।म॒त्स॒रम्॥  
