

  
यः।अत्यः॑ऽइव।मृ॒ज्यते॑।गोभिः॑।मदा॑य।ह॒र्य॒तः।तम्।गीः॒ऽभिः।वा॒स॒या॒म॒सि॒॥  
तम्।नः॒।विश्वाः॑।अ॒व॒स्युवः॑।गिरः॑।शु॒म्भ॒न्ति॒।पू॒र्वऽथा॑।इन्दु॑म्।इन्द्रा॑य।पी॒तये॑॥  
पु॒ना॒नः।या॒ति॒।ह॒र्य॒तः।सोमः॑।गीः॒ऽभिः।परि॑ऽकृतः।विप्र॑स्य।मेध्य॑ऽअतिथेः॥  
पव॑मान।वि॒दाः।र॒यिम्।अ॒स्मभ्य॑म्।सो॒म॒।सु॒ऽश्रिय॑म्।इन्दो॒ इति॑।स॒हस्र॑ऽवर्चसम्॥  
इन्दुः॑।अत्यः॑।न।वा॒ज॒ऽसृत्।कनि॑क्रन्ति।प॒वित्रे॑।आ।यत्।अक्षाः॑।अति॑।दे॒व॒ऽयुः॥  
पव॑स्व।वाज॑ऽसातये।विप्र॑स्य।गृ॒ण॒तः।वृ॒धे।सोम॑।रास्व॑।सु॒ऽवीर्य॑म्॥  
