

  
ए॒षः।ऊँ॒ इति॑।स्यः।वृषा॑।रथः॑।अव्यः॑।वारे॑भिः।अ॒र्ष॒ति॒।गच्छ॑न्।वाज॑म्।स॒ह॒स्रिण॑म्॥  
ए॒तम्।त्रि॒तस्य॑।योष॑णः।हरि॑म्।हि॒न्व॒न्ति॒।अद्रि॑ऽभिः।इन्दु॑म्।इन्द्रा॑य।पी॒तये॑॥  
ए॒तम्।त्यम्।ह॒रितः॑।दश॑।म॒र्मृ॒ज्यन्ते॑।अ॒प॒स्युवः॑।याभिः॑।मदा॑य।शुम्भ॑ते॥  
ए॒षः।स्यः।मानु॑षीषु।आ।श्ये॒नः।न।वि॒क्षु।सी॒द॒ति॒।गच्छ॑न्।जा॒रः।न।यो॒षित॑म्॥  
ए॒षः।स्यः।मद्यः॑।रसः॑।अव॑।च॒ष्टे॒।दि॒वः।शिशुः॑।यः।इन्दुः॑।वार॑म्।आ।अवि॑शत्॥  
ए॒षः।स्यः।पी॒तये॑।सु॒तः।हरिः॑।अ॒र्ष॒ति॒।ध॒र्ण॒सिः।क्रन्द॑न्।योनि॑म्।अ॒भि।प्रि॒यम्॥  
