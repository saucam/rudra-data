

  
अ॒या।वी॒ती।परि॑।स्र॒व॒।यः।ते॒।इ॒न्दो॒ इति॑।मदे॑षु।आ।अ॒व॒ऽअह॑न्।न॒व॒तीः।नव॑॥  
पुरः॑।स॒द्यः।इ॒थाऽधि॑ये।दिवः॑ऽदासाय।शम्ब॑रम्।अध॑।त्यम्।तु॒र्वश॑म्।यदु॑म्॥  
परि॑।नः॒।अश्व॑म्।अ॒श्व॒ऽवित्।गोऽम॑त्।इ॒न्दो॒ इति॑।हिर॑ण्यऽवत्।क्षरा॑।स॒ह॒स्रिणीः।इषः॑॥  
पव॑मानस्य।ते॒।व॒यम्।प॒वित्र॑म्।अ॒भि॒ऽउ॒न्द॒तः।स॒खि॒ऽत्वम्।आ।वृ॒णी॒म॒ह्चे॥  
ये।ते॒।प॒वित्र॑म्।ऊ॒र्मयः॑।अ॒भि॒ऽक्षर॑न्ति।धार॑या।तेभिः॑।नः॒।सो॒म॒।मृ॒ळ॒य॒॥  
सः।नः॒।पु॒ना॒नः।आ।भ॒र॒।र॒यिम्।वी॒रऽव॑तीम्।इष॑म्।ईशा॑नः।सो॒म॒।वि॒श्वतः॑॥  
ए॒तम्।ऊँ॒ इति॑।त्यम्।दश॑।क्षिपः॑।मृ॒जन्ति॑।सिन्धु॑ऽमातरम्।सम्।आ॒दि॒त्येभिः॑।अ॒ख्य॒त॒॥  
सम्।इन्द्रे॑ण।उ॒त।वा॒युना॑।सु॒तः।ए॒ति॒।प॒वित्रे॑।आ।सम्।सूर्य॑स्य।र॒श्मिऽभिः॑॥  
सः।नः॒।भगा॑य।वा॒यवे॑।पू॒ष्णे।प॒व॒स्व॒।मधु॑ऽमान्।चारुः॑।मि॒त्रे।वरु॑णे।च॒॥  
उ॒च्चा।ते॒।जा॒तम्।अन्ध॑सः।दि॒वि।सत्।भूमिः॑।आ।द॒दे॒।उ॒ग्रम्।शर्म॑।महि॑।श्रवः॑॥  
ए॒ना।विश्वा॑नि।अ॒र्यः।आ।द्यु॒म्नानि॑।मानु॑षाणाम्।सिसा॑सन्तः।व॒ना॒म॒हे॒॥  
सः।नः॒।इन्द्रा॑य।यज्य॑वे।वरु॑णाय।म॒रुत्ऽभ्यः॑।व॒रि॒वः॒ऽवित्।परि॑।स्र॒व॒॥  
उपो॒ इति॑।सु।जा॒तम्।अ॒प्ऽतुर॑म्।गोभिः॑।भ॒ङ्गम्।परि॑ऽकृतम्।इन्दु॑म्।दे॒वाः।अ॒या॒सि॒षुः॒॥  
तम्।इत्।व॒र्ध॒न्तु॒।नः॒।गिरः॑।व॒त्सम्।सं॒शिश्व॑रीःऽइव।यः।इन्द्र॑स्य।हृ॒द॒म्ऽसनिः॑॥  
अर्ष॑।नः॒।सो॒म॒।शम्।गवे॑।धु॒क्षस्व॑।पि॒प्युषी॑म्।इष॑म्।वर्ध॑।स॒मु॒द्रम्।उ॒क्थ्य॑म्॥  
पव॑मानः।अ॒जी॒ज॒न॒त्।दि॒वः।चि॒त्रम्।न।त॒न्य॒तुम्।ज्योतिः॑।वै॒श्वा॒न॒रम्।बृ॒हत्॥  
पव॑मानस्य।ते॒।रसः॑।मदः॑।रा॒ज॒न्।अ॒दु॒च्छु॒नः।वि।वार॑म्।अव्य॑म्।अ॒र्ष॒ति॒॥  
पव॑मान।रसः॑।तव॑।दक्षः॑।वि।रा॒ज॒ति॒।द्यु॒ऽमान्।ज्योतिः॑।विश्व॑म्।स्वः॑।दृ॒शे॥  
यः।ते॒।मदः॑।वरे॑ण्यः।तेन॑।प॒व॒स्व॒।अन्ध॑सा।दे॒व॒ऽअ॒वीः।अ॒घ॒शं॒स॒ऽहा॥  
जघ्निः॑।वृ॒त्रम्।अ॒मि॒त्रिय॑म्।सस्निः॑।वाज॑म्।दि॒वेऽदि॑वे।गो॒ऽसाः।ऊँ॒ इति॑।अ॒श्व॒ऽसाः।अ॒सि॒॥  
सम्ऽमि॑श्लः।अ॒रु॒षः।भ॒व॒।सु॒ऽउ॒प॒स्थाभिः।न।धे॒नुऽभिः॑।सीद॑म्।श्ये॒नः।न।योनि॑म्।आ॥  
सः।प॒व॒स्व॒।यः।आवि॑थ।इन्द्र॑म्।वृ॒त्राय॑।हन्त॑वे।व॒व्रि॒ऽवांस॑म्।म॒हीः।अ॒पः॥  
सु॒ऽवीरा॑सः।व॒यम्।धना॑।जये॑म।सो॒म॒।मी॒ढ्वः॒।पु॒ना॒नः।व॒र्ध॒।नः॒।गिरः॑॥  
त्वाऽऊ॑तासः।तव॑।अव॑सा।स्याम॑।व॒न्वन्तः॑।आ॒ऽमुरः॑।सोम॑।व्र॒तेषु॑।जा॒गृ॒हि॒॥  
अ॒प॒ऽघ्नन्।प॒व॒ते॒।मृधः॑।अप॑।सोमः॑।अरा॑व्णः।गच्छ॑न्।इन्द्र॑स्य।निः॒ऽकृ॒तम्॥  
म॒हः।नः॒।रा॒यः।आ।भ॒र॒।पव॑मान।ज॒हि।मृधः॑।रास्व॑।इ॒न्दो॒ इति॑।वी॒रऽव॑त्।यसः॑॥  
न।त्वा॒।श॒तम्।च॒न।हुतः॑।राधः॑।दित्स॑न्तम्।आ।मि॒न॒न्।यत्।पु॒ना॒नः।म॒ख॒स्यसे॑॥  
पव॑स्व।इ॒न्दो॒ इति॑।वृषा॑।सु॒तः।कृ॒धि।नः॒।य॒शसः॑।जने॑।विश्वाः॑।अप॑।द्विषः॑।ज॒हि॒॥  
अस्य॑।ते॒।स॒ख्ये।व॒यम्।तव॑।इ॒न्दो॒ इति॑।द्यु॒म्ने।उ॒त्ऽत॒मे।स॒स॒ह्याम॑।पृ॒त॒न्य॒तः॥  
या।ते॒।भी॒मानि॑।आयु॑धा।ति॒ग्मानि॑।सन्ति॑।धूर्व॑णे।रक्ष॑।स॒म॒स्य॒।नः॒।नि॒दः॥  
