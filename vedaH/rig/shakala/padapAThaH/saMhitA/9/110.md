

  
परि।ऊँ॒ इति॑।सु।प्र।ध॒न्व॒।वाज॑ऽसातये।परि॑।वृ॒त्राणि॑।स॒क्षणिः॑।द्वि॒षः।त॒रध्यै॑।ऋ॒ण॒ऽयाः।नः॒।ई॒य॒से॒॥  
अनु॑।हि।त्वा॒।सु॒तम्।सो॒म॒।मदा॑मसि।म॒हे।स॒म॒र्य॒ऽराज्ये॑।वाजा॑न्।अ॒भि।प॒व॒मा॒न॒।प्र।गा॒ह॒से॒॥  
अजी॑जनः।हि।प॒व॒मा॒न॒।सूर्य॑म्।वि॒ऽधारे॑।शक्म॑ना।पयः॑।गोऽजी॑रया।रंह॑माणः।पुर॑न्ध्या॥  
अजी॑जनः।अ॒मृ॒त॒।मर्त्ये॑षु।आ।ऋ॒तस्य॑।धर्म॑न्।अ॒मृत॑स्य।चारु॑णः।सदा॑।अ॒स॒रः॒।वाज॑म्।अच्छ॑।सनि॑स्यदत्॥  
अ॒भिऽअ॑भि।हि।श्रव॑सा।त॒तर्दि॑थ।उत्स॑म्।न।कम्।चि॒त्।ज॒न॒ऽपान॑म्।अक्षि॑तम्।शर्या॑भिः।न।भर॑माणः।गभ॑स्त्योः॥  
आत्।ई॒म्।के।चि॒त्।पश्य॑मानासः।आप्य॑म्।व॒सु॒ऽरुचः॑।दि॒व्याः।अ॒भि।अ॒नू॒ष॒त॒।वार॑म्।न।दे॒वः।स॒वि॒ता।वि।ऊ॒र्णु॒ते॒॥  
त्वे इति॑।सो॒म॒।प्र॒थ॒माः।वृ॒क्तऽब॑र्हिषः।म॒हे।वाजा॑य।श्रव॑से।धिय॑म्।द॒धुः॒।सः।त्वम्।नः॒।वी॒र॒।वी॒र्या॑य।चो॒द॒य॒॥  
दि॒वः।पी॒यूष॑म्।पू॒र्व्यम्।यत्।उ॒क्थ्य॑म्।म॒हः।गा॒हात्।दि॒वः।आ।निः।अ॒धु॒क्ष॒त॒।इन्द्र॑म्।अ॒भि।जाय॑मानम्।सम्।अ॒स्व॒र॒न्॥  
अध॑।यत्।इ॒मे इति॑।प॒व॒मा॒न॒।रोद॑सी॒ इति॑।इ॒मा।च॒।विश्वा॑।भुव॑ना।अ॒भि।ज॒ज्मना॑।यू॒थे।न।निः॒ऽस्थाः।वृ॒ष॒भः।वि।ति॒ष्ठ॒से॒॥  
सोमः॑।पु॒ना॒नः।अ॒व्यये॑।वारे॑।शिशुः॑।न।क्रीळ॑न्।पव॑मानः।अ॒क्षा॒रिति॑।स॒हस्र॑ऽधारः।श॒तऽवा॑जः।इन्दुः॑॥  
ए॒षः।पु॒ना॒नः।मधु॑ऽमान्।ऋ॒तऽवा॑।इन्द्रा॑य।इन्दुः॑।प॒व॒ते॒।स्वा॒दुः।ऊ॒र्मिः।वा॒ज॒ऽसनिः॑।व॒रि॒वः॒ऽवित्।व॒यः॒ऽधाः॥  
सः।प॒व॒स्व॒।सह॑मानः।पृ॒त॒न्यून्।सेध॑न्।रक्षां॑सि।अप॑।दुः॒ऽगहा॑णि।सु॒ऽआ॒यु॒धः।स॒स॒ह्वान्।सो॒म॒।शत्रू॑न्॥  
