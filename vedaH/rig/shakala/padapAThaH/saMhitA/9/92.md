

  
परि॑।सु॒वा॒नः।हरिः॑।अं॒शुः।प॒वित्रे॑।रथः॑।न।स॒र्जि॒।स॒नये॑।हि॒या॒नः।आप॒त्।श्ल्लोक॑म्।इ॒न्द्रि॒यम्।पू॒यमा॑नः।प्रति॑।दे॒वान्।अ॒जु॒ष॒त॒।प्रयः॑ऽभिः॥  
अच्छ॑।नृ॒ऽचक्षाः॑।अ॒स॒र॒त्।प॒वित्रे॑।नाम॑।दधा॑नः।क॒विः।अ॒स्य॒।योनौ॑।सीद॑न्।होता॑ऽइव।सद॑ने।च॒मूषु॑।उप॑।ई॒म्।अ॒ग्म॒न्।ऋष॑यः।स॒प्त।विप्राः॑॥  
प्र।सु॒ऽमे॒धाः।गा॒तु॒ऽवित्।वि॒श्वऽदे॑वः।सोमः॑।पु॒ना॒नः।सदः॑।ए॒ति॒।नित्य॑म्।भुव॑त्।विश्वे॑षु।काव्ये॑षु।रन्ता॑।अनु॑।जना॑न्।य॒त॒ते॒।पञ्च॑।धीरः॑॥  
तव॑।त्ये।सो॒म॒।प॒व॒मा॒न॒।नि॒ण्ये।विश्वे॑।दे॒वाः।त्रयः॑।ए॒का॒द॒शासः॑।दश॑।स्व॒धाभिः॑।अधि॑।सानौ॑।अव्ये॑।मृ॒जन्ति॑।त्वा॒।न॒द्यः॑।स॒प्त।य॒ह्वीः॥  
तत्।नु।स॒त्यम्।पव॑मानस्य।अ॒स्तु॒।यत्र॑।विश्वे॑।का॒रवः॑।स॒म्ऽनस॑न्त।ज्योतिः॑।यत्।अह्ने॑।अकृ॑णोत्।ऊँ॒ इति॑।लो॒कम्।प्र।आ॒व॒त्।मनु॑म्।दस्य॑वे।कः॒।अ॒भीक॑म्॥  
पर्।सद्म॑ऽइव।प॒शु॒ऽमन्ति॑।होता॑।राजा॑।न।स॒त्यः।सम्ऽइ॑तीः।इ॒या॒नः।सोमः॑।पु॒ना॒नः।क॒लशा॑न्।अ॒या॒सी॒त्।सीद॑न्।मृ॒गः।न।म॒हि॒षः।वने॑षु॥  
