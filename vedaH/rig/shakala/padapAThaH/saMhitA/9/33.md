

  
प्र।सोमा॑सः।वि॒पः॒ऽचितः॑।अ॒पाम्।न।य॒न्ति॒।ऊ॒र्मयः॑।वना॑नि।म॒हि॒षाःऽइ॑व॥  
अ॒भि।द्रोणा॑नि।ब॒भ्रवः॑।शु॒क्राः।ऋ॒तस्य॑।धार॑या।वाज॑म्।गोऽम॑न्तम्।अ॒क्ष॒र॒न्॥  
सु॒ताः।इन्द्रा॑य।वा॒यवे॑।वरु॑णाय।म॒रुत्ऽभ्यः॑।सोमाः॑।अ॒र्ष॒न्ति॒।विष्ण॑वे॥  
ति॒स्रः।वाचः॑।उत्।ई॒र॒ते॒।गावः॑।मि॒म॒न्ति॒।धे॒नवः॑।हरिः॑।ए॒ति॒।कनि॑क्रदत्॥  
अ॒भि।ब्रह्मीः॑।अ॒नू॒ष॒त॒।य॒ह्वीः।ऋ॒तस्य॑।मा॒तरः॑।म॒र्मृ॒ज्यन्ते॑।दि॒वः।शिशु॑म्॥  
रा॒यः।स॒मु॒द्रान्।च॒तुरः॑।अ॒स्मभ्य॑म्।सो॒म॒।वि॒श्वतः॑।आ।प॒व॒स्व॒।स॒ह॒स्रिणः॑॥  
