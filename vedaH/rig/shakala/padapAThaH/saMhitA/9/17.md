

  
प्र।नि॒मेन॑ऽइव।सिन्ध॑वः।घ्नन्तः॑।वृ॒त्राणि॑।भूर्ण॑यः।सोमाः॑।अ॒सृ॒ग्र॒म्।आ॒शवः॑॥  
अ॒भि।सु॒वा॒नासः॑।इन्द॑वः।वृ॒ष्टयः॑।पृ॒थि॒वीम्ऽइ॑व।इन्द्र॑म्।सोमा॑सः।अ॒क्ष॒र॒न्॥  
अति॑ऽऊर्मिः।म॒त्स॒रः।मदः॑।सोमः॑।प॒वित्रे॑।अ॒र्ष॒ति॒।वि॒ऽघ्नन्।रक्षां॑सि।दे॒व॒ऽयुः॥  
आ।क॒लशे॑षु।धा॒व॒ति॒।प॒वित्रे॑।परि॑।सि॒च्य॒ते॒।उ॒क्थैः।य॒ज्ञेषु॑।व॒र्ध॒ते॒॥  
अति॑।त्री।सो॒म॒।रो॒च॒ना।रोह॑न्।न।भ्रा॒ज॒से॒।दिव॑म्।इ॒ष्णन्।सूर्य॑म्।न।चो॒द॒यः॒॥  
अ॒भि।विप्राः॑।अ॒नू॒ष॒त॒।मू॒र्धन्।य॒ज्ञस्य॑।का॒रवः॑।दधा॑नाः।चक्ष॑ति।प्रि॒यम्॥  
तम्।ऊँ॒ इति॑।त्वा॒।वा॒जिन॑म्।नरः॑।धी॒भिः।विप्राः॑।अ॒व॒स्यवः॑।मृ॒जन्ति॑।दे॒वऽता॑तये॥  
मधोः॑।धारा॑म्।अनु॑।क्ष॒र॒।ती॒व्रः।स॒धऽस्थ॑म्।आ।अ॒स॒दः॒।चारुः॑।ऋ॒ताय॑।पी॒तये॑॥  
