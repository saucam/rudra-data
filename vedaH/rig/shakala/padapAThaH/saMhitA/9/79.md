

  
अ॒चो॒दसः॑।नः॒।ध॒न्व॒न्तु॒।इन्द॑वः।प्र।सु॒वा॒नासः॑।बृ॒हत्ऽदि॑वेषु।हर॑यः।वि।च॒।नश॑न्।नः॒।इ॒षः।अरा॑तयः।अ॒र्यः।न॒श॒न्त॒।सनि॑षन्तन।धियः॑॥  
प्र।नः॒।ध॒न्व॒न्तु॒।इन्द॑वः।म॒द॒ऽच्युतः॑।धना॑।वा॒।येभिः॑।अर्व॑तः।जु॒नी॒मसि॑।ति॒रः।मर्त॑स्य।कस्य॑।चि॒त्।परि॑ऽह्वृतिम्।व॒यम्।धना॑नि।वि॒श्वऽधा॑।भ॒रे॒म॒हि॒॥  
उ॒त।स्वस्याः॑।अरा॑त्याः।अ॒रिः।हि।सः।उ॒त।अ॒न्यस्याः॑।अरा॑त्याः।वृकः॑।हि।सः।धन्व॑न्।न।तृष्णा॑।सम्।अ॒री॒त॒।तान्।अ॒भि।सोम॑।ज॒हि।प॒व॒मा॒न॒।दुः॒ऽआ॒ध्यः॑॥  
दि॒वि।ते॒।नाभा॑।प॒र॒मः।यः।आ॒ऽद॒दे।पृ॒थि॒व्याः।ते॒।रु॒रु॒हुः॒।सान॑वि।क्षिपः॑।अद्र॑यः।त्वा॒।ब॒प्स॒ति॒।गोः।अधि॑।त्व॒चि।अ॒प्ऽसु।त्वा॒।हस्तैः॑।दु॒दु॒हुः॒।म॒नी॒षिणः॑॥  
ए॒व।ते॒।इ॒न्दो॒ इति॑।सु॒ऽभ्व॑म्।सु॒ऽपेश॑सम्।रस॑म्।तु॒ञ्ज॒न्ति॒।प्र॒थ॒माः।अ॒भि॒ऽश्रियः॑।निद॑म्ऽनिदम्।प॒व॒मा॒न॒।नि।ता॒रि॒षः॒।आ॒विः।ते॒।शुष्मः॑।भ॒व॒तु॒।प्रि॒यः।मदः॑॥  
