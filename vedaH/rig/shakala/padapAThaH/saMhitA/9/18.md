

  
परि॑।सु॒वा॒नः।गि॒रि॒ऽस्थाः।प॒वित्रे॑।सोमः॑।अ॒क्षा॒रिति॑।मदे॑षु।स॒र्व॒ऽधाः।अ॒सि॒॥  
त्वम्।विप्रः॑।त्वम्।क॒विः।मधु॑।प्र।जा॒तम्।अन्ध॑सः।मदे॑षु।स॒र्व॒ऽधाः।अ॒सि॒॥  
तव॑।विश्वे॑।स॒ऽजोष॑सः।दे॒वासः॑।पी॒तिम्।आ॒श॒त॒।मदे॑षु।स॒र्व॒ऽधाः।अ॒सि॒॥  
आ।यः।विश्वा॑नि।वार्या॑।वसू॑नि।हस्त॑योः।द॒धे।मदे॑षु।स॒र्व॒ऽधाः।अ॒सि॒॥  
यः।इ॒मे इति॑।रोद॑सी॒ इति॑।म॒ही इति॑।सम्।मा॒तरा॑ऽइव।दोह॑ते।मदे॑षु।स॒र्व॒ऽधाः।अ॒सि॒॥  
परि॑।यः।रोद॑सी॒ इति॑।उ॒भे इति॑।स॒द्यः।वाजे॑भिः।अर्ष॑ति।मदे॑षु।स॒र्व॒ऽधाः।अ॒सि॒॥  
सः।शु॒ष्मी।क॒लशे॑षु।आ।पु॒ना॒नः।अ॒चि॒क्र॒द॒त्।मदे॑षु।स॒र्व॒ऽधाः।अ॒सि॒॥  
