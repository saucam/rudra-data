

  
उप॑।अ॒स्मै॒।गा॒य॒त॒।न॒रः॒।पव॑मानाय।इन्द॑वे।अ॒भि।दे॒वान्।इय॑क्षते॥  
अ॒भि।ते॒।मधु॑ना।पयः॑।अथ॑र्वाणः।अ॒शि॒श्र॒युः॒।दे॒वम्।दे॒वाय॑।दे॒व॒ऽयु॥  
सः।नः॒।प॒व॒स्व॒।शम्।गवे॑।शम्।जना॑य।शम्।अर्व॑ते।शम्।रा॒ज॒न्।ओष॑धीभ्यः॥  
ब॒भ्रवे॑।नु।स्वऽत॑वसे।अ॒रु॒णाय॑।दि॒वि॒ऽस्पृशे॑।सोमा॑य।गा॒थम्।अ॒र्च॒त॒॥  
हस्त॑ऽच्युतेभिः।अद्रि॑ऽभिः।सु॒तम्।सोम॑म्।पु॒नी॒त॒न॒।मधौ॑।आ।धा॒व॒त॒।मधु॑॥  
नम॑सा।इत्।उप॑।सी॒द॒त॒।द॒ध्ना।इत्।अ॒भि।श्री॒णी॒त॒न॒।इन्दु॑म्।इन्द्रे॑।द॒धा॒त॒न॒॥  
अ॒मि॒त्र॒ऽहा।विऽच॑र्षणिः।पव॑स्व।सो॒म॒।शम्।गवे॑।दे॒वेभ्यः॑।अ॒नु॒का॒म॒ऽकृत्॥  
इन्द्रा॑य।सो॒म॒।पात॑वे।मदा॑य।परि॑।सि॒च्य॒से॒।म॒नः॒ऽचित्।मन॑सः।पतिः॑॥  
पव॑मान।सु॒ऽवीर्य॑म्।र॒यिम्।सो॒म॒।रि॒री॒हि॒।नः॒।इन्दो॒ इति॑।इन्द्रे॑ण।नः॒।यु॒जा॥  
