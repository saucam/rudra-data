

  
यः।इन्दोः॑।पव॑मानस्य।अनु॑।धामा॑नि।अक्र॑मीत्।तम्।आ॒हुः॒।सु॒ऽप्र॒जाः।इति॑।यः।ते॒।सो॒म॒।अवि॑न्धत्।मनः॑।इन्द्रा॑य।इ॒न्दो॒ इति॑।परि॑।स्र॒व॒॥  
ऋषे॑।म॒न्त्र॒ऽकृता॑म्।स्तोमैः॑।कश्य॑प।उ॒त्ऽव॒र्धय॑न्।गिरः॑।सोम॑म्।न॒म॒स्य॒।राजा॑नम्।यः।ज॒ज्ञे।वी॒रुधा॑म्।पतिः॑।इन्द्रा॑य।इ॒न्दो॒ इति॑।परि॑।स्र॒व॒॥  
स॒प्त।दिशः॑।नाना॑ऽसूर्याः।स॒प्त।होता॑रः।ऋ॒त्विजः॑।दे॒वाः।आ॒दि॒त्याः।ये।स॒प्त।तेभिः॑।सो॒म॒।अ॒भि।र॒क्ष॒।नः॒।इन्द्रा॑य।इ॒न्दो॒ इति॑।परि॑।स्र॒व॒॥  
यत्।ते॒।रा॒ज॒न्।शृ॒तम्।ह॒विः।तेन॑।सो॒म॒।अ॒भि।र॒क्ष॒।नः॒।अ॒रा॒ति॒ऽवा।मा।नः॒।ता॒री॒त्।मो इति॑।च॒।नः॒।किम्।च॒न।आ॒म॒म॒त्।इन्द्रा॑य।इ॒न्दो॒ इति॑।परि॑।स्र॒व॒॥  
