

  
ए॒ते।धा॒व॒न्ति॒।इन्द॑वः।सोमाः॑।इन्द्रा॑य।घृष्व॑यः।म॒त्स॒रासः॑।स्वः॒ऽविदः॑॥  
प्र॒ऽवृ॒ण्वन्तः॑।अ॒भि॒ऽयुजः॑।सुस्व॑ये।व॒रि॒वः॒ऽविदः॑।स्व॒यम्।स्तो॒त्रे।व॒यः॒ऽकृतः॑॥  
वृथा॑।क्रीळ॑न्तः।इन्द॑वः।स॒धऽस्थ॑म्।अ॒भि।एक॑म्।इत्।सिन्धोः॑।ऊ॒र्मा।वि।अ॒क्ष॒र॒न्॥  
ए॒ते।विश्वा॑नि।वार्या॑।पव॑मानासः।आ॒श॒त॒।हि॒ताः।न।सप्त॑यः।रथे॑॥  
आ।अ॒स्मि॒न्।पि॒शङ्ग॑म्।इ॒न्द॒वः॒।दधा॑त।वे॒नम्।आ॒ऽदिशे॑।यः।अ॒स्मभ्य॑म्।अरा॑वा॥  
ऋ॒भुः।न।रथ्य॑म्।नव॑म्।दधा॑त।केत॑म्।आ॒ऽदिशे॑।शु॒क्राः।प॒व॒ध्व॒म्।अर्ण॑सा॥  
ए॒ते।ऊँ॒ इति॑।त्ये।अ॒वी॒व॒श॒न्।काष्ठा॑म्।वा॒जिनः॑।अ॒क्र॒त॒।स॒तः।प्र।अ॒सा॒वि॒षुः॒।म॒तिम्॥  
