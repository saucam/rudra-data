

  
इन्द्रा॑य।सो॒म॒।सुऽसु॑तः।परि॑।स्र॒व॒।अप॑।अमी॑वा।भ॒व॒तु॒।रक्ष॑सा।स॒ह।मा।ते॒।रस॑स्य।म॒त्स॒त॒।द्व॒या॒विनः॑।द्रवि॑णस्वन्तः।इ॒ह।स॒न्तु॒।इन्द॑वः॥  
अस्मान्।स॒ऽम॒र्ये।प॒व॒मा॒न॒।चो॒द॒य॒।दक्षः॑।दे॒वाना॑म्।असि॑।हि।प्रि॒यः।मदः॑।ज॒हि।शत्रू॑न्।अ॒भि।आ।भ॒न्द॒ना॒ऽय॒तः।पिब॑।इ॒न्द्र॒।सोम॑म्।अव॑।नः॒।मृधः॑।ज॒हि॒॥  
अद॑ब्धः।इ॒न्दो॒ इति॑।प॒व॒से॒।म॒दिन्ऽत॑मः।आ॒त्मा।इन्द्र॑स्य।भ॒व॒सि॒।धा॒सिः।उ॒त्ऽत॒मः।अ॒भि।स्व॒र॒न्ति॒।ब॒हवः॑।म॒नी॒षिणः॑।राजा॑नम्।अ॒स्य।भुव॑नस्य।निं॒स॒ते॒॥  
स॒हस्र॑ऽनीथः।श॒तऽधा॑रः।अद्भु॑तः।इन्द्रा॑य।इन्दुः॑।प॒व॒ते॒।काम्य॑म्।मधु॑।जय॑न्।क्षेत्र॑म्।अ॒भि।अ॒र्ष॒।जय॑न्।अ॒पः।उ॒रुम्।नः॒।गा॒तुम्।कृ॒णु॒।सो॒म॒।मी॒ढ्वः॒॥  
कनि॑क्रदत्।क॒लशे॑।गोभिः॑।अ॒ज्य॒से॒।वि।अ॒व्यय॑म्।स॒मया॑।वार॑म्।अ॒र्ष॒सि॒।म॒र्मृ॒ज्यमा॑नः।अत्यः॑।न।सा॒न॒सिः।इन्द्र॑स्य।सो॒म॒।ज॒ठरे॑।सम्।अ॒क्ष॒रः॒॥  
स्वा॒दुः।प॒व॒स्व॒।दि॒व्याय॑।जन्म॑ने।स्वा॒दुः।इन्द्रा॑य।सु॒हवी॑तुऽनाम्ने।स्वा॒दुः।मि॒त्राय॑।वरु॑णाय।वा॒यवे॑।बृह॒स्पत॑ये।मधु॑ऽमान्।अदा॑भ्यः॥  
अत्य॑म्।मृ॒ज॒न्ति॒।क॒लशे॑।दश॑।क्षिपः॑।प्र।विप्रा॑णाम्।म॒तयः॑।वाचः॑।ई॒र॒ते॒।पव॑मानाः।अ॒भि।अ॒र्ष॒न्ति॒।सु॒ऽस्तु॒तिम्।आ।इन्द्र॑म्।वि॒श॒न्ति॒।म॒दि॒रासः॑।इन्द॑वः॥  
पव॑मानः।अ॒भि।अ॒र्ष॒।सु॒ऽवीर्य॑म्।उ॒र्वीम्।गव्यू॑तिम्।महि॑।शर्म॑।स॒ऽप्रथः॑।माकिः॑।नः॒।अ॒स्य।परि॑ऽसूतिः।ई॒श॒त॒।इन्दो॒ इति॑।जये॑म।त्वया॑।धन॑म्ऽधनम्॥  
अधि॑।द्याम्।अ॒स्था॒त्।वृ॒ष॒भः।वि॒ऽच॒क्ष॒णः।अरू॑रुचात्।वि।दि॒वः।रो॒च॒ना।क॒विः।राजा॑।प॒वित्र॑म्।अति॑।ए॒ति॒।रोरु॑वत्।दि॒वः।पी॒यूष॑म्।दु॒ह॒ते॒ नृ॒चक्ष॑सः॥  
दि॒वः।नाके॑।मधु॑ऽजिह्वाः।अ॒स॒श्चतः॑।वे॒नाः।दु॒ह॒न्ति॒।उ॒क्षण॑म्।गि॒रि॒ऽस्थाम्।अ॒प्ऽसु।द्र॒प्सम्।व॒वृ॒धा॒नम्।स॒मु॒द्रे।आ।सिन्धोः॑।ऊ॒र्मा।मधु॑ऽमन्तम्।प॒वित्रे॑।आ॥  
नाके॑।सु॒ऽप॒र्णम्।उ॒प॒प॒प्ति॒ऽवांस॑म्।गिरः॑।वे॒नाना॑म्।अ॒कृ॒प॒न्त॒।पू॒र्वीः।शिशु॑म्।रि॒ह॒न्ति॒।म॒तयः॑।पनि॑प्नतम्।हि॒र॒ण्यय॑म्।श॒कु॒नम्।क्षाम॑णि।स्था॒म्॥  
ऊ॒र्ध्वः।ग॒न्ध॒र्वः।अधि॑।नाके॑।अ॒स्था॒त्।विश्वा॑।रू॒पा।प्र्चति॒ऽचक्षा॑णः।अ॒स्य॒।भा॒नुः।शु॒क्रेण॑।शो॒चिषा॑।वि।अ॒द्यौ॒त्।प्र।अ॒रू॒रु॒च॒त्।रोद॑सी॒ इति॑।मा॒तरा॑।शुचिः॑॥  
