

  
अधि॑।यत्।अ॒स्मि॒न्।वा॒जिनि॑ऽइव।शुभः॑।स्पर्ध॑न्ते।धियः॑।सूर्ये॑।न।विशः॑।अ॒पः।वृ॒णा॒नः।प॒व॒ते॒।क॒वि॒ऽयन्।व्र॒जम्।न।प॒शु॒ऽवर्ध॑नाय।मन्म॑॥  
द्वि॒ता।वि॒ऽऊ॒र्ण्वन्।अ॒मृत॑स्य।धाम॑।स्वः॒ऽविदे॑।भुव॑नानि।प्र॒थ॒न्त॒।धियः॑।पि॒न्वा॒नाः।स्वस॑रे।न।गावः॑।ऋ॒त॒ऽयन्तीः॑।अ॒भि।व॒व॒श्रे॒।इन्दु॑म्॥  
परि॑।यत्।क॒विः।काव्या॑।भर॑ते।शूरः॑।न।रथः॑।भुव॑नानि।विश्वा॑।दे॒वेषु॑।यशः॑।मर्ता॑य।भूष॑न्।दक्षा॑य।रा॒यः।पु॒रु॒ऽभूषु।नव्यः॑॥  
श्रि॒ये।जा॒तः।श्रि॒ये।आ।निः।इ॒या॒य॒।श्रिय॑म्।वयः॑।ज॒रि॒तृऽभ्यः॑।द॒धा॒ति॒।श्रिय॑म्।वसा॑नाः।अ॒मृ॒त॒ऽत्वम्।आ॒य॒न्।भव॑न्ति।स॒त्या।स॒म्ऽइ॒था।मि॒तऽद्रौ॑॥  
इष॑म्।ऊर्ज॑म्।अ॒भि।अ॒र्ष॒।अश्व॑म्।गाम्।उ॒रु।ज्योतिः॑।कृ॒णु॒हि॒।मत्सि॑।दे॒वान्।विश्वा॑नि।हि।सु॒ऽसहा॑।तानि॑।तुभ्य॑म्।पव॑मान।बाध॑से।सो॒म॒।शत्रू॑न्॥  
