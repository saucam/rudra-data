

  
ध॒र्ता।दि॒वः।प॒व॒ते॒।कृत्व्यः॑।रसः॑।दक्षः॑।दे॒वाना॑म्।अ॒नु॒ऽमाद्यः॑।नृऽभिः॑।हरिः॑।सृ॒जा॒नः।अत्यः॑।न।सत्व॑ऽभिः।वृथा॑।पाजां॑सि।कृ॒णु॒ते॒।न॒दीषु॑।आ॥  
शूरः॑।न।ध॒त्ते॒।आयु॑धा।गभ॑स्त्योः।स्व१॒॑रिति॑ स्वः॑।सिसा॑सन्।र॒थि॒रः।गोऽइ॑ष्टिषु।इन्द्र॑स्य।शुष्म॑म्।ई॒रय॑न्।अ॒प॒स्युऽभिः॑।इन्दुः॑।हि॒न्वा॒नः।अ॒ज्य॒ते॒।म॒नी॒षिऽभिः॑॥  
इन्द्र॑स्य।सो॒म॒।पव॑मानः।ऊ॒र्मिणा॑।त॒वि॒ष्यमा॑णः।ज॒ठरे॑षु।आ।वि॒श॒।प्र।नः॒।पि॒न्व॒।वि॒ऽद्युत्।अ॒भ्राऽइ॑व।रोद॑सी॒ इति॑।धि॒या।न।वाजा॑न्।उप॑।मा॒सि॒।शश्व॑तः॥  
विश्व॑स्य।राजा॑।प॒व॒ते॒।स्वः॒ऽदृशः॑।ऋ॒तस्य॑।धी॒तिम्।ऋ॒षि॒षाट्।अ॒वी॒व॒श॒त्।यः।सूर्य॑स्य।असि॑रेण।मृ॒ज्यते॑।पि॒ता।म॒ती॒नाम्।अस॑मष्टऽकाव्यः॥  
वृषा॑ऽइव।यू॒था।परि॑।कोश॑म्।अ॒र्ष॒सि॒।अ॒पाम्।उ॒पऽस्थे॑।वृ॒ष॒भः।कनि॑क्रदत्।सः।इन्द्रा॑य।प॒व॒से॒।म॒त्स॒रिन्ऽत॑मः।यथा॑।जेषा॑म।स॒म्ऽइ॒थे।त्वाऽऊ॑तयः॥  
