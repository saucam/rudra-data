

  
परि॑।इ॒तः।सि॒ञ्च॒त॒।सु॒तम्।सोमः॑।यः।उ॒त्ऽत॒मम्।ह॒विः।द॒ध॒न्वान्।यः।नर्यः॑।अ॒प्ऽसु।अ॒न्तः।आ।सु॒साव॑।सोम॑म्।अद्रि॑ऽभिः॥  
नू॒नम्।पु॒ना॒नः।अवि॑ऽभिः।परि॑।स्र॒व॒।अद॑ब्धः।सु॒र॒भिम्ऽत॑रः।सु॒ते।चि॒त्।त्वा॒।अ॒प्ऽसु।मा॒दा॒मः॒।अन्ध॑सा।श्री॒णन्तः॑।गोभिः॑।उत्ऽत॑रम्॥  
परि॑।सु॒वा॒नः।चक्ष॑से।दे॒व॒ऽमाद॑नः।क्रतुः॑।इन्दुः॑।वि॒ऽच॒क्ष॒णः॥  
पु॒ना॒नः।सो॒म॒।धार॑या।अ॒पः।वसा॑नः।अ॒र्ष॒सि॒।आ।र॒त्न॒ऽधाः।योनि॑म्।ऋ॒तस्य॑।सी॒द॒सि॒।उत्सः॑।दे॒व॒।हि॒र॒ण्ययः॑॥  
दु॒हा॒नः।ऊधः॑।दि॒व्यम्।मधु॑।प्रि॒यम्।प्र॒त्नम्।स॒धऽस्थ॑म्।आ।अ॒स॒द॒त्।आ॒ऽपृच्छ्य॑म्।ध॒रुण॑म्।वा॒जी।अ॒र्ष॒ति॒।नृऽभिः॑।धू॒तः।वि॒ऽच॒क्ष॒णः॥  
पु॒ना॒नः।सो॒म॒।जागृ॑विः।अव्यः॑।वारे॑।परि॑।प्रि॒यः।त्वम्।विप्रः॑।अ॒भ॒वः॒।अङ्गि॑रःऽतमः।मध्वा॑।य॒ज्ञम्।मि॒मि॒क्ष॒।नः॒॥  
सोमः॑।मी॒ढ्वान्।प॒व॒ते॒।गा॒तु॒वित्ऽत॑मः।ऋषिः॑।विप्रः॑।वि॒ऽच॒क्ष॒णः।त्वम्।क॒विः।अ॒भ॒वः॒।दे॒व॒ऽवीत॑मः।आ।सूर्य॑म्।रो॒ह॒यः॒।दि॒वि॥  
सोमः॑।ऊँ॒ इति॑।सु॒वा॒नः।सो॒तृऽभिः।अधि॑।स्नुऽभिः॑।अवी॑नाम्।अश्व॑याऽइव।ह॒रिता॑।या॒ति॒।धार॑या।म॒न्द्रया॑।या॒ति॒।धार॑या॥  
अ॒नू॒पे।गोऽमा॑न्।गोभिः॑।अ॒क्षा॒रिति॑।सोमः॑।दु॒ग्धाभिः॑।अ॒क्षा॒रिति॑।स॒मु॒द्रम्।न।स॒म्ऽवर॑णानि।अ॒ग्म॒न्।म॒न्दी।मदा॑य।तो॒श॒ते॒॥  
आ।सो॒म॒।सु॒वा॒नः।अद्रि॑ऽभिः।ति॒रः।वारा॑णि।अ॒व्यया॑।जनः॑।न।पु॒रि।च॒म्वोः॑।वि॒श॒त्।हरिः॑।सदः॑।वने॑षु।द॒धि॒षे॒॥  
सः।म॒मृजे।ति॒रः।अण्वा॑नि।मे॒ष्यः॑।मी॒ळ्हे।सप्तिः॑।न।वा॒ज॒ऽयुः।अ॒नु॒ऽमाद्यः॑।पव॑मानः।म॒नी॒षिऽभिः॑।सोमः॑।विप्रे॑भिः।ऋक्व॑ऽभिः॥  
प्र।सो॒म॒।दे॒वऽवी॑तये।सिन्धुः॑।न।पि॒प्ये॒।अर्ण॑सा।अं॒शोः।पय॑सा।म॒दि॒रः।न।जागृ॑विः।अच्छ॑।कोश॑म्।म॒धु॒ऽश्चुत॑म्॥  
आ।ह॒र्य॒तः।अर्जु॑ने।अत्के॑।अ॒व्य॒त॒।प्रि॒यः।सू॒नुः।न।मर्ज्यः॑।तम्।ई॒म्।हि॒न्व॒न्ति॒।अ॒पसः॑।यथा॑।रथ॑म्।न॒दीषु॑।आ।गभ॑स्त्योः॥  
अ॒भि।सोमा॑सः।आ॒यवः॑।पव॑न्ते।मद्य॑म्।मद॑म्।स॒मु॒द्रस्य॑।अधि॑।वि॒ष्टपि॑।म॒नी॒षिणः॑।म॒त्स॒रासः॑।स्वः॒ऽविदः॑॥  
तर॑त्।स॒मु॒द्रम्।पव॑मानः।ऊ॒र्मिणा॑।राजा॑।दे॒वः।ऋ॒तम्।बृ॒हत्।अर्ष॑त्।मि॒त्रस्य॑।वरु॑णस्य।धर्म॑णा।प्र।हि॒न्वा॒नः।ऋ॒तम्।बृ॒हत्॥  
नृऽभिः॑।ये॒मा॒नः।ह॒र्य॒तः।वि॒ऽच॒क्ष॒णः।राजा॑।दे॒वः।स॒मु॒द्रियः॑॥  
इन्द्रा॑य।प॒व॒ते॒।मदः॑।सोमः॑।म॒रुत्व॑ते।सु॒तः।स॒हस्र॑ऽधारः।अति॑।अव्य॑म्।अ॒र्ष॒ति॒।तम्।ई॒म् इति॑।मृ॒ज॒न्ति॒।आ॒यवः॑॥  
पु॒ना॒नः।च॒मू इति॑।ज॒नय॑न्।म॒तिम्।क॒विः।सोमः॑।दे॒वेषु॑।र॒ण्य॒ति॒।अ॒पः।वसा॑नः।परि॑।गोभिः॑।उत्ऽत॑रः।सीद॑न्।वने॑षु।अ॒व्य॒त॒॥  
तव॑।अ॒हम्।सो॒म॒।र॒र॒ण॒।स॒ख्ये।इ॒न्दो॒ इति॑।दि॒वेऽदि॑वे।पु॒रूणि॑।ब॒भ्रो॒ इति॑।नि।च॒र॒न्ति॒।माम्।अव॑।प॒रि॒ऽधीन्।अति॑।तान्।इ॒हि॒॥  
उ॒त।अ॒हम्।नक्त॑म्।उ॒त।सो॒म॒।ते॒।दिवा॑।स॒ख्याय॑।ब॒भ्रो॒ इति॑।ऊध॑नि।घृ॒णा।तप॑न्तम्।अति॑।सूर्य॑म्।प॒रः।श॒कु॒नाःऽइ॑व।प॒प्ति॒म॒॥  
मृ॒ज्यमा॑नः।सु॒ऽह॒स्त्य॒।स॒मु॒द्रे।वाच॑म्।इ॒न्व॒सि॒।र॒यिम्।पि॒शङ्ग॑म्।ब॒हु॒लम्।पु॒रु॒ऽस्पृह॑म्।पव॑मान।अ॒भि।अ॒र्ष॒सि॒॥  
मृ॒जा॒नः।वारे॑।पव॑मानः।अ॒व्यये॑।वृषा॑।अव॑।च॒क्र॒दः॒।वने॑।दे॒वाना॑म्।सो॒म॒।प॒व॒मा॒न॒।निः॒ऽकृ॒तम्।गोभिः॑।अ॒ञ्जा॒नः।अ॒र्ष॒सि॒॥  
पव॑स्व।वाज॑ऽसातये।अ॒भि।विश्वा॑नि।काव्या॑।त्वम्।स॒मु॒द्रम्।प्र॒थ॒मः।वि।धा॒र॒यः॒।दे॒वेभ्यः॑।सो॒म॒।म॒त्स॒रः॥  
सः।तु।प॒व॒स्व॒।परि॑।पार्थि॑वम्।रजः॑।दि॒व्या।च॒।सो॒म॒।धर्म॑ऽभिः।त्वाम्।विप्रा॑सः।म॒तिऽभिः॑।वि॒ऽच॒क्ष॒ण॒।शु॒भ्रम्।हि॒न्व॒न्ति॒।धी॒तिऽभिः॑॥  
पव॑मानाः।अ॒सृ॒क्ष॒त॒।प॒वित्र॑म्।अति॑।धार॑या।म॒रुत्व॑न्तः।म॒त्स॒राः।इ॒न्द्रि॒याः।हयाः॑।मे॒धाम्।अ॒भि।प्रयां॑सि।च॒॥  
अ॒पः।वसा॑नः।परि॑।कोश॑म्।अ॒र्ष॒ति॒।इन्दुः॑।हि॒या॒नः।सो॒तृऽभिः॑।ज॒नय॑न्।ज्योतिः॑।म॒न्दनाः॑।अ॒वी॒व॒श॒त्।गाः।कृ॒ण्वा॒नः।न।निः॒ऽनिज॑म्॥  
