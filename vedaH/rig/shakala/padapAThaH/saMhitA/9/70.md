

  
त्रिः।अ॒स्मै॒।स॒प्त।धे॒नवः॑।दु॒दु॒ह्रे॒।स॒त्याम्।आ॒ऽशिर॑म्।पू॒र्व्ये।विऽओ॑मनि।च॒त्वारि॑।अ॒न्या।भुव॑नानि।निः॒ऽनिजे॑।चारू॑णि।च॒क्रे॒।यत्।ऋ॒तैः।अव॑र्धत॥  
सः।भिक्ष॑माणः।अ॒मृत॑स्य।चारु॑णः।उ॒भे इति॑।द्यावा॑।काव्ये॑न।वि।श॒श्र॒थ्चे।तेजि॑ष्ठाः।अ॒पः।मं॒हना॑।परि॑।व्य॒त॒।यदि॑।दे॒वस्य॑।श्रव॑सा।सदः॑।वि॒दुः॥  
ते।अ॒स्य॒।स॒न्तु॒।के॒तवः॑।अमृ॑त्यवः।अदा॑भ्यासः।ज॒नुषी॒ इति॑।उ॒भे इति॑।अनु॑।येभिः॑।नृ॒म्णा।च॒।दे॒व्या॑।च॒।पु॒न॒ते।आत्।इत्।राजा॑नम्।म॒ननाः॑।अ॒गृ॒भ्ण॒त॒॥  
सः।मृ॒ज्यमा॑नः।द॒शऽभिः॑।सु॒कर्म॑ऽभिः।प्र।म॒ध्य॒मासु॑।मा॒तृषु॑।प्र॒ऽमे।सचा॑।व्र॒तानि॑।पा॒नः।अ॒मृत॑स्य।चारु॑णः।उ॒भे इति॑।नृ॒ऽचक्षाः॑।अनु॑।प॒श्य॒ते॒।विशौ॑॥  
सः।म॒र्मृ॒जा॒नः।इ॒न्द्रि॒याय॑।धाय॑से।आ।उ॒भे इति॑।अ॒न्तरिति॑।रोद॑सी॒ इति॑।ह॒र्ष॒ते॒।हि॒तः।वृषा॑।शुष्मे॑ण।बा॒ध॒ते॒।वि।दुः॒ऽम॒तीः।आ॒देदि॑शानः।श॒र्य॒हाऽइ॑व।शु॒रुधः॑॥  
सः।मा॒तरा॑।न।ददृ॑शानः।उ॒स्रियः॑।नान॑दत्।ए॒ति॒।म॒रुता॑म्ऽइव।स्व॒नः।जा॒नन्।ऋ॒तम्।प्र॒थ॒मम्।यत्।स्वः॑ऽनरम्।प्रऽश॑स्तये।कम्।अ॒वृ॒णी॒त॒।सु॒ऽक्रतुः॑॥  
रु॒वति॑।भी॒मः।वृ॒ष॒भः।त॒वि॒ष्यया॑।शृङ्गे॒ इति॑।शिशा॑नः।हरि॑णी॒ इति॑।वि॒ऽच॒क्ष॒णः।आ।योनि॑म्।सोमः॑।सुऽकृ॑तम्।नि।सी॒द॒ति॒।ग॒व्ययी॑।त्वक्।भ॒व॒ति॒।निः॒ऽनिक्।अ॒व्ययी॑॥  
शुचिः॑।पु॒ना॒नः।त॒न्व॑म्।अ॒रे॒पस॑म्।अव्ये॑।हरिः॑।नि।अ॒धा॒वि॒ष्ट॒।सान॑वि।जुष्टः॑।मि॒त्राय॑।वरु॑णाय।वा॒यवे॑।त्रि॒ऽधातु॑।मधु॑।क्रि॒य॒ते॒।सु॒कर्म॑ऽभिः॥  
पव॑स्व।सो॒म॒।दे॒वऽवी॑तये।वृषा॑।इन्द्र॑स्य।हार्दि॑।सो॒म॒ऽधान॑म्।आ।वि॒श॒।पु॒रा।नः॒।बा॒धात्।दुः॒ऽइ॒ता।अति॑।पा॒र॒य॒।क्षे॒त्र॒ऽवित्।हि।दिशः॑।आह॑।वि॒ऽपृ॒च्छ॒ते॥  
हि॒तः।न।सप्तिः॑।अ॒भि।वाज॑म्।अ॒र्ष॒।न्द्र॑स्य।इ॒न्दो॒ इति॑।ज॒ठर॑म्।आ।प॒व॒स्व॒।ना॒वा।न।सिन्धु॑म्।अति॑।प॒र्षि॒।वि॒द्वान्।शूरः॑।न।युध्य॑न्।अव॑।नः॒।नि॒दः।स्प॒रिति॑ स्पः॑॥  
