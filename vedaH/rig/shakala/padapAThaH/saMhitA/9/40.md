

  
पु॒ना॒नः।अ॒क्र॒मी॒त्।अ॒भि।विश्वाः॑।मृधः॑।विऽच॑र्षणिः।शु॒म्भन्ति॑।विप्र॑म्।धी॒तिऽभिः॑॥  
आ।योनि॑म्।अ॒रु॒णः।रु॒ह॒त्।गम॑त्।इन्द्र॑म्।वृषा॑।सु॒तः।ध्रु॒वे।सद॑सि।सी॒द॒ति॒॥  
नु।नः॒।र॒यिम्।म॒हाम्।इ॒न्दो॒ इति॑।अ॒स्मभ्य॑म्।सो॒म॒।वि॒श्वतः॑।आ।प॒व॒स्व॒।स॒ह॒स्रिण॑म्॥  
विश्वा॑।सो॒म॒।प॒व॒मा॒न॒।द्यु॒म्नानि॑।इ॒न्दो॒ इति॑।आ।भ॒र॒।वि॒दाः।स॒ह॒स्रिणीः॑।इषः॑॥  
सः।नः॒।पु॒ना॒नः।आ।भ॒र॒।र॒यिम्।स्तो॒त्रे।सु॒ऽवीर्य॑म्।ज॒रि॒तुः।व॒र्ध॒य॒।गिरः॑॥  
पु॒ना॒नः।इ॒न्दो॒ इति॑।आ।भ॒र॒।सोम॑।द्वि॒ऽबर्ह॑सम्।र॒यिम्।वृष॑न्।इ॒न्दो॒ इति॑।नः॒।उ॒क्थ्य॑म्॥  
