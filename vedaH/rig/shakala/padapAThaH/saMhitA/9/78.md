

  
प्र।राजा॑।वाच॑म्।ज॒नय॑न्।अ॒सि॒स्य॒द॒त्।अ॒पः।वसा॑नः।अ॒भि।गाः।इ॒य॒क्ष॒ति॒।गृ॒भ्णाति॑।रि॒प्रम्।अविः॑।अ॒स्य॒।तान्वा॑।शु॒द्धः।दे॒वाना॑म्।उप॑।या॒ति॒।निः॒ऽकृ॒तम्॥  
इन्द्रा॑य।सो॒म॒।परि॑।सि॒च्य॒से॒।नृऽभिः॑।नृ॒ऽचक्षाः॑।ऊ॒र्मिः।क॒विः।अ॒ज्य॒से॒।वने॑।पू॒र्वीः।हि।ते॒।स्रु॒तयः॑।सन्ति॑।यात॑वे।स॒हस्र॑म्।अश्वाः॑।हर॑यः।च॒मू॒ऽसदः॑॥  
स॒मु॒द्रियाः॑।अ॒प्स॒रसः॑।म॒नी॒षिण॑म्।आसी॑नाः।अ॒न्तः।अ॒भि।सोम॑म्।अ॒क्ष॒र॒न्।ताः।ई॒म्।हि॒न्व॒न्ति॒।ह॒र्म्यस्य॑।स॒क्षणि॑म्।याच॑न्ते।सु॒म्नम्।पव॑मानम्।अक्षि॑तम्॥  
गो॒ऽजित्।नः॒।सोमः॑।र॒थ॒ऽजित्।हि॒र॒ण्य॒ऽजित्।स्वः॒ऽजित्।अ॒प्ऽजित्।प॒व॒ते॒।स॒ह॒स्र॒ऽजित्।यम्।दे॒वासः॑।च॒क्रि॒रे।पी॒तये॑।मद॑म्।स्वादि॑ष्ठम्।द्र॒प्सम्।अ॒रु॒णम्।म॒यः॒ऽभुव॑म्॥  
ए॒तानि॑।सो॒म॒।पव॑मानः।अ॒स्म॒ऽयुः।स॒त्यानि॑।कृ॒ण्वन्।द्रवि॑णानि।अ॒र्ष॒सि॒।ज॒हि।शत्रु॑म्।अ॒न्ति॒के।दू॒र॒के।च॒।यः।उ॒र्वीम्।गव्यू॑तिम्।अभ॑यम्।च॒ नः॒।कृ॒धि॒॥  
