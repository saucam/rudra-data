

  
आ॒शुः।अ॒र्ष॒।बृ॒ह॒त्ऽम॒ते॒।परि॑।प्रि॒येण॑।धाम्ना॑।यत्र॑।दे॒वाः।इति॑।ब्रव॑न्॥  
प॒रि॒ऽकृ॒ण्वन्।अनिः॑ऽकृतम्।जना॑य।या॒तय॑न्।इषः॑।वृ॒ष्टिम्।दि॒वः।परि॑।स्र॒व॒॥  
सु॒तः।ए॒ति॒।प॒वित्रे॑।आ।त्विषि॑म्।दधा॑नः।ओज॑सा।वि॒ऽचक्षा॑णः।वि॒ऽरो॒चय॑न्॥  
अ॒यम्।सः।यः।दि॒वः।परि॑।र॒घु॒ऽयामा॑।प॒वित्रे॑।आ।सिन्धोः॑।ऊ॒र्मा।वि।अक्ष॑रत्॥  
आ॒ऽविवा॑सन्।प॒रा॒ऽवतः॑।अथो॒ इति॑।अ॒र्वा॒ऽवतः॑।सु॒तः।इन्द्रा॑य।सि॒च्य॒ते॒।मधु॑॥  
स॒मी॒ची॒नाः।अ॒नू॒ष॒त॒।हरि॑म्।हि॒न्व॒न्ति॒।अद्रि॑ऽभिः।योनौ॑।ऋ॒तस्य॑।सी॒द॒त्च॥  
