

  
शिशुः॑।न।जा॒तः।अव॑।च॒क्र॒द॒त्।वने॑।स्वः॑।यत्।वा॒जी।अ॒रु॒षः।सिसा॑सति।दि॒वः।रेत॑सा।स॒च॒ते॒।प॒यः॒ऽवृधा॑।तम्।ई॒म॒हे॒।सु॒ऽम॒ती।शर्म॑।स॒ऽप्रथः॑॥  
दि॒वः।यः।स्क॒म्भः।ध॒रुणः॑।सुऽआ॑ततः।आऽपू॑र्णः।अं॒शुः।प॒रि॒ऽ एति॑।वि॒श्वतः॑।सः।इ॒मे इति॑।म॒ही इति॑।रोद॑सी॒ इति॑।य॒क्ष॒त्।आ॒ऽवृता॑।स॒मी॒ची॒ने इति॑ स॒म्ऽई॒ची॒ने।दा॒हा॒र॒।सम्।इषः॑।क॒विः॥  
महि॑।प्सरः॑।सुऽकृ॑तम्।सो॒म्यम्।मधु॑।उ॒र्वी।गव्यू॑तिः।अदि॑तेः।ऋ॒तम्।य॒ते।ईशे॑।यः।वृ॒ष्टेः।इ॒तः।उ॒स्रियः॑।वृषा॑।अ॒पाम्।ने॒ता।यः।इ॒तःऽऊ॑तिः।ऋ॒ग्मियः॑॥  
आ॒त्म॒न्ऽवत्।नभः॑।दु॒ह्य॒ते॒।घृ॒तम्।पयः॑।ऋ॒तस्य॑।नाभिः॑।अ॒मृत॑म्।वि।जा॒य॒ते॒।स॒मी॒ची॒नाः।सु॒ऽदान॑वः।प्री॒ण॒न्ति॒।तम्।नरः॑।हि॒तम्।अव॑।मे॒ह॒न्ति॒।पेर॑वः॥  
अरा॑वीत्।अं॒शुः।सच॑मानः।ऊ॒र्मिणा॑।दे॒व॒ऽअ॒व्य॑म्।मनु॑षे।पि॒न्व॒ति॒।त्वच॑म्।दधा॑ति।गर्भ॑म्।अदि॑तेः।उ॒पऽस्थे॑।आ।येन॑।तो॒कम्।च॒।तन॑यम्।च॒।धाम॑हे॥  
स॒हस्र॑ऽधारे।अव॑।ताः।अ॒स॒श्चतः॑।तृ॒तीये॑।स॒न्तु॒।रज॑सि।प्र॒जाऽव॑तीः।चत॑स्रः।नाभः॑।निऽहि॑ताः।अ॒वः।दि॒वः।ह॒विः।भ॒र॒न्ति॒।अ॒मृत॑म्।घृ॒त॒ऽश्चुतः॑॥  
श्वे॒तम्।रू॒पम्।कृ॒णु॒ते॒।यत्।सिसा॑सति।सोमः॑।मी॒ढ्वान्।असु॑रः।वे॒द॒।भूम॑नः।धि॒या।शमी॑।स॒च॒ते॒।सः।ई॒म्।अ॒भि।प्र॒ऽवत्।दि॒वः।कव॑न्धम्।अव॑।द॒र्ष॒त्।उ॒द्रिण॑म्॥  
अध॑।श्वे॒तम्।क॒लश॑म्।गोभिः॑।अ॒क्तम्।कार्ष्म॑न्।आ।वा॒जी।अ॒क्र॒मी॒त्।स॒स॒ऽवान्।आ।हि॒न्वि॒रे॒।मन॑सा।दे॒व॒ऽयन्तः॑।क॒क्षीव॑ते।श॒तऽहि॑माय।गोना॑म्॥  
अ॒त्ऽभिः।सो॒म॒।प॒पृ॒चा॒नस्य॑।ते॒।रसः॑।अव्यः॑।वार॑म्।वि।प॒व॒मा॒न॒।धा॒व॒ति॒।सः।मृ॒ज्यमा॑नः।क॒विऽभिः॑।म॒दि॒न्ऽत॒म॒।स्वद॑स्व।इन्द्रा॑य।प॒व॒मा॒न॒।पी॒तये॑॥  
