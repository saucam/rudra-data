

  
ए॒षः।क॒विः।अ॒भिऽस्तु॑तः।प॒वित्रे॑।अधि॑।तो॒श॒ते॒।पु॒ना॒नः।घ्नन्।अप॑।स्रिधः॑॥  
ए॒षः।इन्द्रा॑य।वा॒यवे॑।स्वः॒ऽजित्।परि॑।सि॒च्य॒ते॒।प॒वित्रे॑।द॒क्ष॒ऽसाध॑नः॥  
ए॒षः।नृऽभिः॑।वि।नी॒य॒ते॒।दि॒वः।मू॒र्धा।वृषा॑।सु॒तः।सोमः॑।वने॑षु।वि॒श्व॒ऽवित्॥  
ए॒षः।ग॒व्युः।अ॒चि॒क्र॒द॒त्।पव॑मानः।हि॒र॒ण्य॒ऽयुः।इन्दुः॑।स॒त्रा॒ऽजित्।अस्तृ॑तः॥  
ए॒षः।सूर्ये॑ण।हा॒स॒ते॒।पव॑मानः।अधि॑।द्यवि॑।प॒वित्रे॑।म॒त्स॒रः।मदः॑॥  
ए॒षः।शु॒ष्मी।अ॒सि॒स्य॒द॒त्।अ॒न्तरि॑क्षे।वृषा॑।हरिः॑।पु॒ना॒नः।इन्दुः॑।इन्द्र॑म्।आ॥  
