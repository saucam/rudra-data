

  
प्र।सोम॑स्य।पव॑मानस्य।ऊ॒र्मयः॑।इन्द्र॑स्य।य॒न्ति॒।ज॒ठर॑म्।सु॒ऽपेश॑सः।द॒ध्ना।यत्।ई॒म्।उत्ऽनी॑ताः।य॒शसा॑।गवा॑म्।दा॒नाय॑।शूर॑म्।उ॒त्ऽअम॑न्दिषुः।सु॒ताः॥  
अच्छ॑।हि।सोमः॑।क॒लशा॑न्।असि॑स्यदत्।अत्यः॑।न।वोळ्हा॑।र॒घुऽव॑र्तनिः।वृषा॑।अथ॑।दे॒वाना॑म्।उ॒भय॑स्य।जन्म॑नः।वि॒द्वान्।अ॒श्नो॒ति॒।अ॒मुतः॑।इ॒तः।च॒।यत्॥  
आ।नः॒।सो॒म॒।पव॑मानः।कि॒र॒।वसु॑।इन्दो॒ इति॑।भव॑।म॒घऽवा॑।राध॑सः।म॒हः।शिक्ष॑।व॒यः॒ऽधः॒।वस॑वे।सु।चे॒तुना॑।मा।नः॒।गय॑म्।आ॒रे।अ॒स्मत्।परा॑।सि॒चः॒॥  
आ।नः॒।पू॒षा।पव॑मानः।सु॒ऽरा॒तयः॑।मि॒त्रः।ग॒च्छ॒न्तु॒।वरु॑णः।स॒ऽजोष॑सः।बृह॒स्पतिः॑।म॒रुतः॑।वा॒युः।अ॒श्विना॑।त्वष्टा॑।स॒वि॒ता।सु॒ऽयमा॑।सर॑स्वती॥  
उ॒भे इति॑।द्यावा॑पृथि॒वी इति॑।वि॒श्व॒म्ऽइ॒न्वे।अ॒र्य॒मा।दे॒वः।अदि॑तिः।वि॒ऽधा॒ता।भगः॑।नृऽशंसः॑।उ॒रु।अ॒न्तरि॑क्षम्।विश्वे॑।दे॒वाः।पव॑मानम्।जु॒ष॒न्त॒॥  
