

  
सः।प॒व॒स्व॒।मदा॑य।कम्।नृ॒ऽचक्षा॑।दे॒वऽवी॑तये।इन्दो॒ इति॑।इन्द्रा॑य।पी॒तये॑॥  
सः।नः॒।अ॒र्ष॒।अ॒भि।दू॒त्य॑म्।त्वम्।इन्द्रा॑य।तो॒श॒से॒।दे॒वान्।सखि॑ऽभ्यः॑।आ।वर॑म्॥  
उ॒त।त्वाम्।अ॒रु॒णम्।व॒यम्।गोभिः॑।अ॒ञ्ज्मः॒।मदा॑य।कम्।वि।नः॒।रा॒ये।दुरः॑।वृ॒धि॒॥  
अति॑।ऊँ॒ इति॑।प॒वित्र॑म्।अ॒क्र॒मी॒त्।वा॒जी।धुर॑म्।न।याम॑नि।इन्दुः॑।दे॒वेषु॑।प॒त्य॒ते॒॥  
सम्।ई॒म् इति॑।सखा॑यः।अ॒स्व॒र॒न्।वने॑।क्रीळ॑न्तम्।अति॑ऽअविम्।इन्दु॑म्।ना॒वाः।अ॒नू॒ष॒त॒॥  
तया॑।प॒व॒स्व॒।धार॑या।यया॑।पी॒तः।वि॒ऽचक्ष॑से।इन्दो॒ इति॑।स्तो॒त्रे।सु॒ऽवीर्य॑म्॥  
