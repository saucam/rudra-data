

  
ए॒षः।प्र।कोशे॑।मधु॑ऽमान्।अ॒चि॒क्र॒द॒त्।इन्द्र॑स्य।वज्रः॑।वपु॑षः।वपुः॑ऽतरः।अ॒भि।ई॒म्।ऋ॒तस्य॑।सु॒ऽदुघाः॑।घृ॒त॒ऽश्चुतः॑।वा॒श्राः।अ॒र्ष॒न्ति॒।पय॑साऽइव।धे॒नवः॑॥  
सः।पू॒र्व्यः।प॒व॒ते॒।यम्।दि॒वः।परि॑।श्ये॒नः।म॒था॒यत्।इ॒षि॒तः।ति॒रः।रजः॑।सः।मध्वः॑।आ।यु॒व॒ते॒।वेवि॑जानः।इत्।कृ॒शानोः।अस्तुः॑।मन॑सा।अह॑।बि॒भ्युषा॑॥  
ते।नः॒।पूर्वा॑सः।उप॑रासः।इन्द॑वः।म॒हे।वाजा॑य।ध॒न्व॒न्तु॒।गोऽम॑ते।ई॒क्षे॒ण्या॑सः।अ॒ह्यः॑।न।चार॑वः।ब्रह्म॑ऽब्रह्म।ये।जु॒जु॒षुः।ह॒विःऽह॑विः॥  
अ॒यम्।नः॒।वि॒द्वान्।व॒न॒व॒त्।व॒नु॒ष्य॒तः।इन्दुः॑।स॒त्राचा॑।मन॑सा।पु॒रु॒ऽस्तु॒तः।इ॒नस्य॑।यः।सद॑ने।गर्भ॑म्।आ॒ऽद॒धे।गवा॑म्।उ॒रु॒ब्जम्।अ॒भि।अर्ष॑ति।व्र॒जम्॥  
चक्रिः॑।दि॒वः।प॒व॒ते॒।कृत्व्यः॑।रसः॑।म॒हान्।अद॑ब्धः।वरु॑णः।हु॒रुक्।य॒ते।असा॑वि।मि॒त्रः।वृ॒जने॑षु।य॒ज्ञियः॑।अत्यः॑।न।यू॒थे।वृ॒ष॒ऽयुः।कनि॑क्रदत्॥  
