

  
अस॑र्जि।रथ्यः॑।य॒था॒।प॒वित्रे॑।च॒म्वोः॑।सु॒तः।कार्ष्म॑न्।वा॒जी।नि।अ॒क्र॒मी॒त्॥  
सः।वह्निः॑।सो॒म॒।जागृ॑विः।पव॑स्व।दे॒व॒ऽवीः।अति॑।अ॒भि।कोश॑म्।म॒धु॒ऽश्चुत॑म्॥  
सः।नः॒।ज्योतीं॑षि।पू॒र्व्य॒।पव॑मान।वि।रो॒च॒य॒।क्रत्वे॑।दक्षा॑य।नः॒।हि॒नु॒॥  
शु॒म्भमा॑नः।ऋ॒त॒युऽभिः॑।मृ॒ज्यमा॑नः।गभ॑स्त्योः।पव॑ते।वारे॑।अ॒व्यये॑॥  
सः।विश्वा॑।दा॒शुषे॑।वसु॑।सोमः॑।दि॒व्यानि॑।पार्थि॑वा।पव॑ताम्।आ।अ॒न्तरि॑क्ष्या॥  
आ।दि॒वः।पृ॒ष्ठम्।अ॒श्व॒ऽयुः।ग॒व्य॒ऽयुः।सो॒म॒।रो॒ह॒सि॒।वी॒र॒ऽयुः।श॒व॒सः॒।प॒ते॒॥  
