

  
असृ॑ग्रम्।इन्द॑वः।प॒था।धर्म॑न्।ऋ॒तस्य॑।सु॒ऽश्रिय॑ह्।वि॒दा॒नाः।अ॒स्य॒।योज॑नम्॥  
प्र।धारा॑।मध्वः॑।अ॒ग्रि॒यः।म॒हीः।अ॒पः।वि।गा॒ह॒ते॒।ह॒विः।ह॒विष्षु॑।वन्द्यः॑॥  
प्र।यु॒जः।वा॒चः।अ॒ग्रि॒यः।वृषा॑।अव॑।च॒क्र॒द॒त्।वने॑।सद्म॑।अ॒भि।स॒त्यः।अ॒ध्व॒रः॥  
परि॑।यत्।काव्या॑।क॒विः।नृ॒म्णा।वसा॑नः।अर्ष॑ति।स्वः॑।वा॒जी।सि॒सा॒स॒ति॒॥  
पव॑मानः।अ॒भि।स्पृधः॑।विशः॑।राजा॑ऽइव।सी॒द॒ति॒।यत्।ई॒म्।ऋ॒ण्वन्ति॑।वे॒धसः॑॥  
अव्यः॑।वारे॑।परि॑।प्रि॒यः।हरिः॑।वने॑षु।सी॒द॒ति॒।रे॒भः।व॒नु॒ष्य॒ते॒।म॒ती॥  
सः।वा॒युम्।इन्द्र॑म्।अ॒श्विना॑।सा॒कम्।मदे॑न।ग॒च्छ॒ति॒।रण॑।यः।अ॒स्य॒।धर्म॑ऽभिः॥  
आ।मि॒त्रावरु॑णा।भग॑म्।मध्वः॑।प॒व॒न्ते॒।ऊ॒र्मयः॑।वि॒दा॒नाः।अ॒स्य॒।शक्म॑ऽभिः॥  
अ॒स्मभ्य॑म्।रो॒द॒सी॒ इति॑।र॒यिम्।मध्वः॑।वाज॑स्य।सा॒तये॑।श्रवः॑।वसू॑नि।सम्।जि॒त॒म्॥  
