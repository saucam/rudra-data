

  
प्र।सोमा॑सः।अ॒ध॒न्वि॒षुः॒।पव॑मानासः।इन्द॑वः।श्री॒णा॒नाः।अ॒प्ऽसु।मृ॒ञ्ज॒त॒॥  
अ॒भि।गावः॑।अ॒ध॒न्वि॒षुः॒।आपः॑।न।प्र॒ऽवता॑।य॒तीः।पु॒ना॒नाः।इन्द्र॑म्।आ॒श॒त॒॥  
प्र।प॒व॒मा॒न॒।ध॒न्व॒सि॒।सोम॑।इन्द्रा॑य।पात॑वे।नृऽभिः॑।य॒तः।वि।नी॒य॒से॒॥  
त्वम्।सो॒म॒।नृ॒ऽमाद॑नः।पव॑स्व।च॒र्ष॒णि॒ऽसहे॑।सस्निः॑।यः।अ॒नु॒ऽमाद्यः॑॥  
इन्दो॒ इति॑।यत्।अद्रि॑ऽभिः।सु॒तः।प॒वित्र॑म्।प॒रि॒ऽधाव॑सि।अर॑म्।इन्द्र॑स्य।धाम्ने॑॥  
पव॑स्व।वृ॒त्र॒ह॒न्ऽत॒म॒।उ॒क्थेभिः॑।अ॒नु॒ऽमाद्यः॑।शुचिः॑।पा॒व॒कः।अद्भु॑तः॥  
शुचिः॑।पा॒व॒कः।उ॒च्य॒ते॒।सोमः॑।सु॒तस्य॑।मध्वः॑।दे॒व॒ऽअ॒वीः।अ॒घ॒शं॒स॒ऽहा॥  
