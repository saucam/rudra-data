

  
प्र।ते॒।आ॒शवः॑।प॒व॒मा॒न॒।धी॒ऽजवः॑।मदाः॑।अ॒र्ष॒न्ति॒।र॒घु॒जाःऽइ॑व।त्मना॑।दि॒व्याः।सु॒ऽप॒र्णाः।मधु॑ऽमन्तः।इन्द॑वः।म॒दिन्ऽत॑मासः।परि॑।कोश॑म्।आ॒स॒ते॒॥  
प्र।ते॒।मदा॑सः।म॒दि॒रासः॑।आ॒शवः।असृ॑क्षत।रथ्या॑सः।यथा॑।पृथ॑क्।धे॒नुः।न।व॒त्सम्।पय॑सा।अ॒भि।व॒ज्रिण॑म्।इन्द्र॑म्।इन्द॑वः।मधु॑ऽमन्तः।ऊ॒र्मयः॑॥  
अत्यः॑।न।हि॒या॒नः।अ॒भि।वाज॑म्।अ॒र्ष॒।स्वः॒ऽवित्।कोश॑म्।दि॒वः।अद्रि॑ऽमातरम्।वृषा॑।प॒वित्रे॑।अधि॑।सानौ॑।अ॒व्यये॑।सोमः॑।पु॒ना॒नः।इ॒न्द्रि॒याय॑।धाय॑से॥  
प्र।ते॒।आश्वि॑नीः।प॒व॒मा॒न॒।धी॒ऽजुवः॑।दि॒व्याः।अ॒सृ॒ग्र॒न्।पय॑सा।धरी॑मणि।प्र।अ॒न्तः।ऋष॑यः।स्थावि॑रीः।अ॒सृ॒क्ष॒त॒।ये।त्वा॒।मृ॒जन्ति॑।ऋ॒षि॒ऽसा॒ण॒।वे॒धसः॑॥  
विश्वा॑।धामा॑नि।वि॒श्व॒ऽच॒क्षः॒।ऋभ्व॑सः।प्र॒ऽभोः।ते॒।स॒तः।परि॑।य॒न्ति॒।के॒तवः॑।वि॒ऽआ॒न॒शिः।प॒व॒से॒।सो॒म॒।धर्म॑ऽभिः।पतिः॑।विश्व॑स्य।भुव॑नस्य।रा॒ज॒सि॒॥  
उ॒भ॒यतः॑।पव॑मानस्य।र॒श्मयः॑।ध्रु॒वस्य॑।स॒तः।परि॑।य॒न्ति॒।के॒तवः॑।यदि॑।प॒वित्रे॑।अधि॑।मृ॒ज्यते॑।हरिः॑।सत्ता॑।नि।योना॑।क॒लशे॑षु।सी॒द॒ति॒॥  
य॒ज्ञस्य॑।के॒तुः।प॒व॒ते॒।सु॒ऽअ॒ध्व॒रः।सोमः॑।दे॒वाना॑म्।उप॑।या॒ति॒।निः॒ऽकृ॒तम्।स॒हस्र॑ऽधारः॑।परि॑।कोश॑म्।अ॒र्ष॒ति॒।वृषा॑।प॒वित्र॑म्।अति॑।ए॒ति॒।रोरु॑वत्॥  
राजा॑।स॒मु॒द्रम्।न॒द्यः॑।वि।गा॒ह॒ते॒।अ॒पाम्।ऊ॒र्मिम्।स॒च॒ते॒।सिन्धु॑षु।श्रि॒तः।अधि॑।अ॒स्था॒ट् सानु॑।पव॑मानः।अ॒व्यय॑म्।नाभा॑।पृ॒थि॒व्याः।ध॒रुणः॑।म॒हः।दि॒वः॥  
दि॒वः।न।सानु॑।स्त॒नय॑न्।अ॒चि॒क्र॒द॒त्।द्यौः।च॒।यस्य॑।पृ॒थि॒वी।च॒।धर्म॑ऽभिः।इन्द्र॑स्य।स॒ख्यम्।प॒व॒ते॒।वि॒वेवि॑दत्।सोमः॑।पु॒ना॒नः।क॒लशे॑षु।सी॒द॒ति॒॥  
ज्योतिः॑।य॒ज्ञस्य॑।प॒व॒ते॒।मधु॑।प्रि॒यम्।पि॒ता।दे॒वाना॑म्।ज॒नि॒ता।वि॒भुऽव॑सुः।दधा॑ति।रत्न॑म्।स्व॒धयोः॑।अ॒पी॒च्य॑म्।म॒दिन्ऽत॑मः।म॒त्स॒रः।इ॒न्द्रि॒यः।रसः॑॥  
अ॒भि॒ऽक्रन्द॑न्।क॒लश॑म्।वा॒जी।अ॒र्ष॒ति॒।पतिः॑।दि॒वः।श॒तऽधा॑रः।वि॒ऽच॒क्ष॒णः।हरिः॑।मि॒त्रस्य॑।सद॑नेषु।सी॒द॒ति॒।म॒र्मृ॒जा॒नः।अवि॑ऽभिः।सिन्धु॑ऽभिः।वृषा॑॥  
अग्रे॑।सिन्धू॑नाम्।पव॑मानः।अ॒र्ष॒ति॒।अग्रे॑।वा॒चः।अ॒ग्रि॒यः।गोषु॑।ग॒च्छ॒ति॒।अग्रे॑।वाज॑स्य।भ॒ज॒ते॒।म॒हा॒ऽध॒नम्।सु॒ऽआ॒यु॒धः।सो॒तृऽभिः॑।पू॒य॒ते॒।वृषा॑॥  
अ॒यम्।म॒तऽवा॑न्।श॒कु॒नः।यथा॑।हि॒तः।अव्ये॑।स॒सा॒र॒।पव॑मानः।ऊ॒र्मिणा॑।तव॑।क्रत्वा॑।रोद॑सी॒ इति॑।अ॒न्त॒रा।क॒वे॒।शुचिः॑।धि॒या।प॒व॒ते॒ सोम॑ इन्द्र ते॥  
द्रा॒पिम्।वसा॑नः।य॒ज॒तः।दि॒वि॒ऽस्पृश॑म्।अ॒न्त॒रि॒क्ष॒ऽप्राः।भुव॑नेषु।अर्पि॑तः।स्वः॑।ज॒ज्ञा॒नः।नभ॑सा।अ॒भि।अ॒क्र॒मी॒त्।प्र॒त्नम्।अ॒स्य॒।पि॒तर॑म्।आ।वि॒वा॒स॒ति॒॥  
सः।अ॒स्य॒।वि॒शे।महि॑।शर्म॑।य॒च्छ॒ति॒।यः।अ॒स्य॒।धाम॑।प्र॒थ॒मम्।वि॒ऽआ॒न॒शे।प॒दम्।यत्।अ॒स्य॒।प॒र॒मे।विऽओ॑मनि।अतः॑।विश्वाः॑।अ॒भि।सम्।या॒ति॒।स॒म्ऽयतः॑॥  
प्रो इति॑।अ॒या॒सी॒त्।इन्दुः॑।इन्द्र॑स्य।निः॒ऽकृ॒तम्।सखा॑।सख्युः॑।न।प्र।मि॒ना॒ति॒।स॒म्ऽगिर॑म्।मर्यः॑ऽइव।यु॒व॒तिऽभिः॑।सम्।अ॒र्ष॒ति॒।सोमः॑।क॒लशे॑।श॒तऽया॑म्ना।प॒था॥  
प्र।वः॒।धियः॑।म॒न्द्र॒ऽयुवः॑।वि॒प॒न्युवः॑।प॒न॒स्युवः॑।स॒म्ऽवस॑नेषु।अ॒क्र॒मुः॒।सोम॑म्।म॒नी॒षाः।अ॒भि।अ॒नू॒ष॒त॒।स्तुभः॑।अ॒भि।धे॒नवः॑।पय॑सा।ई॒म्।अ॒शि॒श्र॒युः॒॥  
आ।नः॒।सो॒म॒।स॒म्ऽयत॑म्।पि॒प्युषी॑म्।इष॑म्।इन्दो॒ इति॑।पव॑स्व।पव॑मानः।अ॒स्रिध॑म्।या।नः॒।दोह॑ते।त्रिः।अह॑न्।अस॑श्चुषी।क्षु॒ऽमत्।वाज॑ऽवत्।मधु॑ऽमत्।सु॒ऽवीर्य॑म्॥  
वृषा॑।म॒ती॒नाम्।प॒व॒ते॒।वि॒ऽच॒क्ष॒णः।सोमः॑।अह्नः॑।प्र॒ऽत॒री॒ता।उ॒षसः॑।दि॒वः।क्रा॒णा।सिन्धू॑नाम्।क॒लशा॑न्।अ॒वी॒व॒श॒त्।इन्द्र॑स्य।हार्दि॑।आ॒ऽवि॒शन्।म॒नी॒षिऽभिः॑॥  
म॒नी॒षिऽभिः॑।प॒व॒ते॒।पू॒र्व्यः।क॒विः।नृऽभिः॑।य॒तः।परि॑।कोशा॑न्।अ॒चि॒क्र॒द॒त्।त्रि॒तस्य॑।नाम॑।ज॒नय॑न्।मधु॑।क्षर॑त्।इन्द्र॑स्य।वा॒योः।स॒ख्याय॑।कर्त॑वे॥  
अ॒यम्।पु॒ना॒नः।उ॒षसः॑।वि।रो॒च॒य॒त्।अ॒यम्।सिन्धु॑ऽभ्यः।अ॒भ॒व॒त्।ऊँ॒ इति॑।लो॒क॒ऽकृत्।अ॒यम्।त्रिः।स॒प्त।दु॒दु॒हा॒नः।आ॒ऽशिर॑म्।सोमः॑।हृ॒दे।प॒व॒ते॒।चारु॑।म॒त्स॒रः॥  
पव॑स्व।सो॒म॒।दि॒व्येषु॑।धाम॑ऽसु।सृ॒जा॒नः।इ॒न्दो॒ इति॑।क॒लशे॑।प॒वित्रे॑।आ।सीद॑न्।इन्द्र॑स्य।ज॒ठरे॑।कनि॑क्रदत्।नृऽभिः॑।य॒तः।सूर्य॑म्।आ।अ॒रो॒ह॒यः॒।दि॒वि॥  
अद्रि॑ऽभिः।सु॒तः।प॒व॒से॒।प॒वित्रे॑।आ।इन्दो॒ इति॑।इन्द्र॑स्य।ज॒ठरे॑षु।आ॒ऽवि॒शन्।त्वम्।नृ॒ऽचक्षाः॑।अ॒भ॒वः॒।वि॒ऽच॒क्ष॒ण॒।सोम॑।गो॒त्रम्।अङ्गि॑रःऽभ्यः।अ॒वृ॒णोः॒।अप॑॥  
त्वाम्।सो॒म॒।पव॑मानम्।सु॒ऽआ॒ध्यः॑।अनु॑।विप्रा॑सः।अ॒म॒द॒न्।अ॒व॒स्यवः॑।त्वाम्।सु॒ऽप॒र्णः।आ।अ॒भ॒र॒त्।दि॒वः।परि॑।इन्दो॒ इति॑।विश्वा॑भिः।म॒तिऽभिः॑।परि॑ऽकृतम्॥  
अव्ये॑।पु॒ना॒नम्।परि॑।वारे॑।ऊ॒र्मिणा॑।हरि॑म्।न॒व॒न्ते॒।अ॒भि।स॒प्त।धे॒नवः॑।अ॒पाम्।उ॒पऽस्थे॑।अधि॑।आ॒यवः॑।क॒विम्।ऋ॒तस्य॑।योना॑।म॒हि॒षाः।अ॒हे॒ष॒त॒॥  
इन्दुः॑।पु॒ना॒नः।अति॑।गा॒ह॒ते॒।मृधः॑।विश्वा॑नि।कृ॒ण्वन्।सु॒ऽपथा॑नि।यज्य॑वे।गाः।कृ॒ण्वा॒नः।निः॒ऽनिज॑म्।ह॒र्य॒तः।क॒विः।अत्यः॑।न।क्रीळ॑न्।परि॑।वार॑म्।अ॒र्ष॒ति॒॥  
अ॒स॒श्चतः॑।श॒तऽधा॑राः।अ॒भि॒ऽश्रियः॑।हरि॑म्।न॒व॒न्ते।अव॑।ताः।उ॒द॒न्युवः॑।क्षिपः॑।मृ॒ज॒न्ति॒।परि॑।गोभिः॑।आऽवृ॑तम्।तृ॒तीये॑।पृ॒ष्ठे।अधि॑।रो॒च॒ने।दि॒वः॥  
तव॑।इ॒माः।प्र॒ऽजाः।दि॒व्यस्य॑।रेत॑सः।त्वम्।विश्व॑स्य।भुव॑नस्य।रा॒ज॒सि॒।अथ॑।इ॒दम्।विश्व॑म्।प॒व॒मा॒न॒।ते॒।वशे॑।त्वम्।इ॒न्दो॒ इति॑।प्र॒थ॒मः।धा॒म॒ऽधाः।अ॒सि॒॥  
त्वम्।स॒मु॒द्रः।अ॒सि॒।वि॒श्व॒ऽवित्।क॒वे॒।तव॑।इ॒माः।पञ्च॑।प्र॒ऽदिशः॑।विऽध॑र्मणि।त्वम्।द्याम्।च॒।पृ॒थि॒वीम्।च॒।अति॑।ज॒भ्रि॒षे॒।तव॑ ज्योतीं॑षि।प॒व॒मा॒न॒।सूर्यः॑॥  
त्वम्।प॒वित्रे॑।रज॑सः।विऽध॑र्मणि।दे॒वेभ्यः॑।सो॒म॒।प॒व॒मा॒न॒।पू॒य॒से॒।त्वाम्।उ॒शिजः॑।प्र॒थ॒माः।अ॒गृ॒भ्ण॒त॒।तुभ्य॑।इ॒मा।विश्वा॑।भुव॑नानि।ये॒मि॒रे॒॥  
प्र।रे॒भः।ए॒ति॒।अति॑।वार॑म्।अ॒व्यय॑म्।वृषा॑।वने॑षु।अव॑।च॒क्र॒द॒त्।हरिः॑।सम्।धी॒तयः॑।वा॒व॒शा॒नाः।अ॒नू॒ष॒त॒।शिशु॑म्।रि॒ह॒न्ति॒।म॒तयः॑।पनि॑प्नतम्॥  
सः।सूर्य॑स्य।र॒श्मिऽभिः॑।परि॑।व्य॒त॒।तन्तु॑म्।त॒न्वा॒नः।त्रि॒ऽवृत॑म्।यथा॑।वि॒दे।नय॑न्।ऋ॒तस्य॑।प्र॒ऽशिषः॑।नवी॑यसीः।पतिः॑।जनी॑नाम्।उप॑।या॒ति॒।निः॒ऽकृ॒तम्॥  
राजा॑।सिन्धू॑नाम्।प॒व॒ते॒।पतिः॑।दि॒वः।ऋ॒तस्य॑।या॒ति॒।प॒थिऽभिः॑।कनि॑क्रदत्।स॒हस्र॑ऽधारः।परि॑।सि॒च्य॒ते॒।हरिः॑।पु॒ना॒नः।वाच॑म्।ज॒नय॑न्।उप॑ऽवसुः॥  
पव॑मान।महि॑।अर्णः॑।वि।धा॒व॒सि॒।सूरः॑।न।चि॒त्रः।अव्य॑यानि।पव्य॑या।गभ॑स्तिऽपूतः।नृऽभिः॑।अद्रि॑ऽभिः।सु॒तः।म॒हे।वाजा॑य।धन्या॑य।ध॒न्व॒सि॒॥  
इष॑म्।ऊर्ज॑म्।प॒व॒मा॒न॒।अ॒भि।अ॒र्ष॒सि॒।श्ये॒नः।न।वंसु॑।क॒लशे॑षु।सी॒द॒सि॒।इन्द्रा॑य।मद्वा॑।मद्यः॑।मदः॑।सु॒तः।दि॒वः।वि॒ष्ट॒म्भः।उ॒प॒मः।वि॒ऽच॒क्ष॒णः॥  
स॒प्त।स्वसा॑रः।अ॒भि।मा॒तरः॑।शिशु॑म्।नव॑म्।ज॒ज्ञा॒नम्।जेन्य॑म्।वि॒पः॒ऽचित॑म्।अ॒पाम्।ग॒न्ध॒र्वम्।दि॒व्यम्।नृ॒ऽचक्ष॑सम्।सोम॑म्।विश्व॑स्य।भुव॑नस्य।रा॒जसे॑॥  
ई॒शा॒नः।इ॒मा।भुव॑नानि।वि।ई॒य॒से॒।यु॒जा॒नः।इ॒न्दो॒ इति॑।ह॒रितः॑।सु॒ऽप॒र्ण्यः॑।ताः।ते॒।क्ष॒र॒न्तु॒।मधु॑ऽमत्।घृ॒तम्।पयः॑।तव॑।व्र॒ते।सो॒म॒।ति॒ष्ठ॒न्तु॒।कृ॒ष्टयः॑॥  
त्वम्।नृ॒ऽचक्षाः॑।अ॒सि॒।सो॒म॒।वि॒श्वतः॑।पव॑मान।वृ॒ष॒भ॒।ता।वि।धा॒व॒सि॒।सः।नः॒।प॒व॒स्व॒।वसु॑ऽमत्।हिर॑ण्यऽवत्।व॒यम्।स्या॒म॒।भुव॑नेषु।जी॒वसे॑॥  
गो॒ऽवित्।प॒व॒स्व॒।व॒सु॒ऽवित्।हि॒र॒ण्य॒ऽवित्।रे॒तः॒ऽधाः।इ॒न्दो॒ इति॑।भुव॑नेषु।अर्पि॑तः।त्वम्।सु॒ऽवीरः॑।अ॒सि॒।सो॒म॒।वि॒श्व॒ऽवित्।तम्।त्वा॒।विप्राः॑।उप॑।गि॒रा।उ॒मे।आ॒स॒ते॒॥  
उत्।मध्वः॑।ऊ॒र्मिः।व॒ननाः॑।अ॒ति॒स्थि॒प॒त्।अ॒पः।वसा॑नः।म॒हि॒षः।वि।गा॒ह॒ते॒।राजा॑।प॒वित्र॑ऽरथः।वाज॑म्।आ।अ॒रु॒ह॒त्।स॒हस्र॑ऽभृष्टिः।ज॒य॒ति॒।श्रवः॑।बृ॒हत्॥  
सः।भ॒न्दनाः॑।उत्।इ॒य॒र्ति॒।प्र॒जाऽव॑तीः।वि॒श्वऽआ॑युः।विश्वाः॑।सु॒ऽभराः॑।अहः॑ऽदिवि।ब्रह्म॑।प्र॒जाऽव॑त्।र॒यिम्।अश्व॑ऽपस्त्यम्।पी॒तः।इ॒न्दो॒ इति॑।इन्द्र॑म्।अ॒स्मभ्य॑म्।या॒च॒ता॒त्॥  
सः।अग्रे॑।अह्ना॑म्।हरिः॑।ह॒र्य॒तः।मदः॑।प्र।चेत॑सा।चे॒त॒य॒ते॒।अनु॑।द्युऽभिः॑।द्वा।जना॑।या॒तय॑न्।अ॒न्तः।ई॒य॒ते॒।नरा॒ऽशंस॑म्।च॒।दैव्य॑म्।च॒।ध॒र्तरि॑॥  
अ॒ञ्जते॑।वि।अ॒ञ्ज॒ते॒।सम्।अ॒ञ्ज॒ते॒।क्रतु॑म्।रि॒ह॒न्ति॒।मधु॑ना।अ॒भि।अ॒ञ्ज॒ते॒।सिन्धोः॑।उत्ऽश्वा॒से।प॒तय॑न्तम्।उ॒क्षण॑म्।हि॒र॒ण्य॒ऽपा॒वाः।प॒शुम्।आ॒सु॒।गृ॒भ्ण॒ते॒॥  
वि॒पः॒ऽचिते॑।पव॑मानाय।गा॒य॒त॒।म॒ही।न।धा॒रा॒ति॒।अन्धः॑।अ॒र्ष॒ति॒।अहिः॑।न।जू॒णाम्।अति॑।स॒र्प॒ति॒।त्वच॑म्।अत्यः॑।न।क्रीळ॑न्।अ॒स॒र॒त्।वृषा॑।हरिः॑॥  
अ॒ग्रे॒ऽगः।राजा॑।अप्यः॑।त॒वि॒ष्य॒ते॒।वि॒ऽमानः॑।अह्ना॑म्।भुव॑नेषु।अर्पि॑तः।हरिः॑।घृ॒तऽस्नुः॑।सु॒ऽदृशी॑कः।अ॒र्ण॒वः।ज्यो॒तिःऽर॑थः।प॒व॒ते॒।रा॒ये।ओ॒क्यः॑॥  
अस॑र्जि।स्क॒म्भः।दि॒वः।उत्ऽय॑तः।मदः॑।परि॑।त्रि॒ऽधातुः।भुव॑नानि।अ॒र्ष॒ति॒।अं॒शुम्।रि॒ह॒न्ति॒।म॒तयः॑।पनि॑प्नतम्।गि॒रा।यदि॑।निः॒ऽनिज॑म्।ऋ॒ग्मिणः॑।य॒युः॥  
प्र।ते॒।धाराः॑।अति॑।अण्वा॑नि।मे॒ष्यः॑।पु॒ना॒नस्य॑।स॒म्ऽयतः॑।य॒न्ति॒।रंह॑यः।यत्।गोऽभिः॑।इ॒न्दो॒ इति॑।च॒म्वोः॑।स॒म्ऽअ॒ज्यसे॑।आ।सु॒वा॒नः।सो॒म॒।क॒लशे॑षु।सी॒द॒सि॒॥  
पव॑स्व।स्म्।क्र॒तु॒ऽवित्।नः॒।उ॒क्थ्यः॑।अव्यः॑।वारे॑।परि॑।धा॒व॒।मधु॑।प्रि॒यम्।ज॒हि।विश्वा॑न्।र॒क्षसः॑।इ॒न्दो॒ इति॑।अ॒त्रिणः॑।बृ॒हत्।व॒दे॒म॒।वि॒दथे॑।सु॒ऽवीराः॑॥  
