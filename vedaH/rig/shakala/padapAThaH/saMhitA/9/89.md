

  
प्रो इति॑।स्यः।वह्निः॑।प॒थ्या॑भिः।अ॒स्या॒न्।दि॒वः।न।वृ॒ष्टिः।पव॑मानः।अ॒क्षा॒रिति॑।स॒हस्र॑ऽधारः।अ॒स॒द॒त्।नि।अ॒स्मे इति॑।मा॒तुः।उ॒पऽस्थे॑।वने॑।आ।च॒।सोमः॑॥  
राजा॑।सिन्धू॑नाम्।अ॒व॒सि॒ष्ट॒।वासः॑।ऋ॒तस्य॑।नाव॑म्।आ।अ॒रु॒ह॒त्।रजि॑ष्ठाम्।अ॒प्ऽसु।द्र॒प्सः।व॒वृ॒धे॒।श्ये॒नऽजू॑तः।दु॒हे।ई॒म्।पि॒ता।दु॒हे।ई॒म्।पि॒तुः।जाम्॥  
सिं॒हम्।न॒स॒न्त॒।मध्वः॑।अ॒यास॑म्।हरि॑म्।अ॒रु॒षम्।दि॒वः।अ॒स्य।पति॑म्।शूरः॑।यु॒त्ऽसु।प्र॒थ॒मः।पृ॒च्छ॒ते॒।गाः।अस्य॑।चक्ष॑सा।परि॑।पा॒ति॒।उ॒क्षा॥  
मधु॑ऽपृष्ठम्।घो॒रम्।अ॒यास॑म्।अश्व॑म्।रथे॑।यु॒ञ्ज॒न्ति॒।उ॒रु॒ऽच॒क्रे।ऋ॒ष्वम्।स्वसा॑रः।ई॒म्।जा॒मयः॑।म॒र्ज॒य॒न्ति॒।सऽना॑भयः।वा॒जिन॑म्।ऊ॒र्ज॒य॒न्ति॒॥  
चत॑स्रः।ई॒म्।घृ॒त॒ऽदुहः॑।स॒च॒न्ते॒।स॒मा॒ने।अ॒न्तः।ध॒रुणे॑।निऽस॑त्ताः।ताः।ई॒म्।अ॒र्ष॒न्ति॒।नम॑सा।पु॒ना॒नाः।ताः।ई॒म्।वि॒श्वतः॑।परि॑।स॒न्ति॒।पू॒र्वीः॥  
वि॒ष्ट॒म्भः।दि॒वः।ध॒रुणः॑।पृ॒थि॒व्याः।विश्वाः॑।उ॒त।क्षि॒तयः॑।हस्ते॑।अ॒स्य॒।अस॑त् ते॒।उत्सः॑।गृ॒ण॒ते।नि॒युत्वा॑न्।मध्वः॑।अं॒शुः।प॒व॒त्चे।इ॒न्द्रि॒याय॑॥  
व॒न्वन्।अवा॑तः।अ॒भि।दे॒वऽवी॑तिम्।इन्द्रा॑य।सो॒म॒।वृ॒त्र॒ऽहा।प॒व॒स्व॒।श॒ग्धि।म॒हः।पु॒रु॒ऽच॒न्द्रस्य॑।रा॒यः।सु॒ऽवीर्य॑स्य।पत॑यः।स्या॒म॒॥  
