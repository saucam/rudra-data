

  
पव॑स्व।वि॒श्व॒ऽच॒र्ष॒णे॒।अ॒भि।विश्वा॑नि।काव्या॑।सखा॑।सखि॑ऽभ्यः।ईड्यः॑॥  
ताभ्य॑म्।विश्व॑स्य।रा॒ज॒सि॒।ये।प॒व॒मा॒न॒।धाम॑नी॒ इति॑।प्र॒ती॒ची इति॑।सो॒म॒।त॒स्थतुः॑॥  
परि॑।धामा॑नि।यानि॑।ते॒।त्वम्।सो॒म॒।अ॒सि॒।वि॒श्वतः॑।पव॑मान।ऋ॒तुऽभिः॑।क॒वे॒॥  
पव॑स्व।ज॒नय॑न्।इषः॑।अ॒भि।विश्वा॑नि।वार्या॑।सखा॑।सखि॑ऽभ्यः।ऊ॒तये॑॥  
तव॑।शु॒क्रासः॑।अ॒र्चयः॑।दि॒वः।पृ॒ष्ठे।वि।त॒न्व॒ते॒।प॒वित्र॑म्।सो॒म॒।धाम॑ऽभिः॥  
तव॑।इ॒मे।स॒प्त।सिन्ध॑वः।प्र॒ऽशिष॑म्।सो॒म॒।सि॒स्र॒ते॒।तुभ्य॑म्।धा॒व॒न्ति॒।धे॒नवः॑॥  
प्र।स॒म॒।या॒हि॒।धार॑या।सु॒तः।इन्द्रा॑य।म॒त्स॒रः।दधा॑नः।अक्षि॑ति।श्रवः॑॥  
सम्।ऊँ॒ इति॑।त्वा॒।धी॒भिः।अ॒स्व॒र॒न्।हि॒न्व॒तीः।स॒प्त।जा॒मयः॑।विप्र॑म्।आ॒जा।वि॒वस्व॑तः॥  
मृ॒जन्ति॑।त्वा॒।सम्।अ॒ग्रुवः॑।अव्ये॑।जी॒रौ।अधि॑।स्वनि॑।रे॒भः।यत्।अ॒ज्यसे॑।वने॑॥  
पव॑मानस्य।ते॒।क॒वे॒।वाजि॑न्।सर्गाः॑।अ॒सृ॒क्ष॒त॒।अर्व॑न्तः।न।श्र॒व॒स्यवः॑॥  
अच्छ॑।कोश॑म्।म॒धु॒ऽश्चुत॑म्।असृ॑ग्रम्।वारे॑।अ॒व्यये॑।अवा॑वशन्त।धी॒तयः॑॥  
अच्छ॑।स॒मु॒द्रम्।इन्द॑वः।अस्त॑म्।गावः॑।न।धे॒नवः॑।अग्म॑न्।ऋ॒तस्य॑।योनि॑म्।आ॥  
प्र।नः॒।इ॒न्दो॒ इति॑।म॒हे।रणे॑।आपः॑।अ॒र्ष॒न्ति॒।सिन्ध॑वः।यत्।गोभिः॑।वा॒स॒यि॒ष्यसे॑॥  
अस्य॑।ते॒।स॒ख्ये।व॒यम्।इय॑क्षन्तः।त्वाऽऊ॑तयः।इन्दो॒ इति॑।स॒खि॒ऽत्वम्।उ॒श्म॒सि॒॥  
आ।पा॒व॒स्व॒।गोऽइ॑ष्टये।म॒हे।सो॒म॒।नृ॒ऽचक्ष॑से।आ।इन्द्र॑स्य।ज॒ठरे॑।वि॒श॒॥  
म॒हान्।अ॒सि॒।सो॒म॒।ज्येष्ठः॑।उ॒ग्राणा॑म्।इ॒न्दो॒ इति॑।ओजि॑ष्ठः।युध्वा॑।सन्।शश्व॑त्।जि॒गे॒थ॒॥  
यः।उ॒ग्रेभ्यः॑।चि॒त्।ओजी॑यान्।शूरे॑भ्यः।चि॒त्।शूर॑ऽतरः।भू॒रि॒ऽदाभ्यः॑।चि॒त्।मंही॑यान्॥  
त्वम्।सो॒म॒।सूरः॑।आ।इषः॑।तो॒कस्य॑।सा॒ता।त॒नूना॑म्।वृ॒णी॒महे॑।स॒ख्याय॑।वृ॒णी॒महे॑।युज्या॑य॥  
अग्ने॑।आयूं॑षि।प॒व॒से॒।आ।सु॒व॒।ऊर्ज॑म्।इष॑म्।च॒।नः॒।आ॒रे।बा॒ध॒स्व॒।दु॒च्छुना॑म्॥  
अ॒ग्निः।ऋषिः॑।पव॑मानः।पाञ्च॑ऽजन्यः।पु॒रःऽहि॑तः।तम्।ई॒म॒हे॒।म॒हा॒ऽग॒यम्॥  
अग्ने॑।पव॑स्व।सु॒ऽअपाः॑।अ॒स्मे इति॑।वर्चः॑।सु॒ऽवीर्य॑म्।दध॑त्।र॒यिम्।मयि॑।पोष॑म्॥  
पव॑मानः।अति॑।स्रिधः॑।अ॒भि।अ॒र्ष॒ति॒।सु॒ऽस्तु॒तिम्।सूरः॑।न।वि॒श्वऽद॑र्शतः॥  
सः।म॒र्मृ॒जा॒नः।आ॒युऽभिः॑।प्रय॑स्वान्।प्रय॑से।हि॒तः।इन्दुः॑।अत्यः॑।वि॒ऽच॒क्ष॒णः॥  
पव॑मानः।ऋ॒तम्।बृ॒हत्।शु॒क्रम्।ज्योतिः॑।अ॒जी॒ज॒न॒त्।कृ॒ष्णा।तमां॑सि।जङ्घ॑नत्॥  
पव॑मानस्य।जङ्घ्न॑तः।हरेः॑।च॒न्द्राः।अ॒सृ॒क्ष॒त॒।जी॒राः।अ॒जि॒रऽशो॑चिषः॥  
पव॑मानः।र॒थिऽत॑मः।शु॒भ्रेभिः॑।शु॒भ्रशः॑ऽतमः।हरि॑ऽचन्द्रः।म॒रुत्ऽग॑णः॥  
पव॑मानः।वि।अ॒श्न॒व॒त्।र॒श्मिऽभिः॑।वा॒ज॒ऽसात॑मः।दध॑त्।स्तो॒त्रे।सु॒ऽवीर्य॑म्॥  
प्र।सु॒वा॒नः।इन्दुः॑।अ॒क्षा॒रिति॑।प॒वित्र॑म्।अति॑।अ॒व्यय॑म्।पु॒ना॒नः।इन्दुः॑।इन्द्र॑म्।आ॥  
ए॒षः।सोमः॑।अधि॑।त्व॒चि।गवा॑म्।क्री॒ळ॒ति॒।अद्रि॑ऽभिः।इन्द्र॑म्।मदा॑य।जोहु॑वत्॥  
यस्य॑।ते॒।द्यु॒म्नऽव॑त्।पयः॑।पव॑मान।आऽभृ॑तम्।दि॒वः।तेन॑।नः॒।मृ॒ळ॒।जी॒वसे॑॥  
