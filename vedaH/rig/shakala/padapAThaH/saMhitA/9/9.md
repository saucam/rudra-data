

  
परि॑।प्रि॒या।दि॒वः।क॒विः।वयां॑सि।न॒प्त्योः॑।हि॒तः।सु॒वा॒नः।या॒ति॒।क॒विऽक्र॑तुः॥  
प्रऽप्र॑।क्षया॑य।पन्य॑से।जना॑य।जुष्टः॑।अ॒द्रुहे॑।वी॒ती।अ॒र्ष॒।चनि॑ष्ठया॥  
सः।सू॒नुः।मा॒तरा॑।शुचिः॑।जा॒तः।जा॒ते इति॑।अ॒रो॒च॒य॒त्।म॒हान्।म॒ही।ऋ॒त॒ऽवृधा॑॥  
सः।स॒प्त।धी॒तिऽभिः॑।हि॒तः।न॒द्यः॑।अ॒जि॒न्व॒त्।अ॒द्रुहः॑।याः।एक॑म्।अक्षि॑।व॒वृ॒धुः॥  
ताः।अ॒भि।सन्त॑म्।अस्तृ॑तम्।म॒हे।युवा॑नम्।आ।द॒धुः॒।इन्दु॑म्।इ॒न्द्र॒।तव॑।व्र॒ते॥  
अ॒भि।वह्निः॑।अम॑र्त्यः।स॒प्त।प॒श्य॒ति॒।वाव॑हिः।क्रिविः॑।दे॒वीः।अ॒त॒र्प॒य॒त्॥  
अव॑।कल्पे॑षु।नः॒।पुमः॑।तमां॑सि।सो॒म॒।योध्या॑।तानि॑।पु॒ना॒न॒।ज॒ङ्घ॒नः॒॥  
नु।नव्य॑से।नवी॑यसे।सु॒ऽउ॒क्ताय॑।सा॒ध॒य॒।प॒थः।प्र॒त्न॒ऽवत्।रो॒च॒य॒।रुचः॑॥  
पव॑मान।महि॑।श्रवः॑।गाम्।अश्व॑म्।रा॒सि॒।वी॒रऽव॑त्।सना॑।मे॒धाम्।सना॑।स्वः॑॥  
