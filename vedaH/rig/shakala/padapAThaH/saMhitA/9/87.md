

  
प्र।तु।द्र॒व॒।परि॑।कोश॑म्।नि।सी॒द॒।नृऽभिः॑।पु॒ना॒नः।अ॒भि।वाज॑म्।अ॒र्ष॒।अश्व॑म्।न।त्वा॒।वा॒जिन॑म्।म॒र्जय॑न्तः।अच्छ॑।ब॒र्हिः।र॒श॒नाभिः॑।न॒य॒न्ति॒॥  
सु॒ऽआ॒यु॒धः।प॒व॒ते॒।दे॒वः।इन्दुः॑।अ॒श॒स्ति॒ऽहा।वृ॒जन॑म्।रक्ष॑माणः।पि॒ता।दे॒वाना॑म्।ज॒नि॒ता।सु॒ऽदक्षः॑।वि॒ष्ट॒म्भः।दि॒वः।ध॒रुणः॑।पृ॒थि॒व्याः॥  
ऋषिः॑।विप्रः॑।पु॒रः॒ऽए॒ता।जना॑नाम्।ऋ॒भुः।धीरः॑ उ॒शना॑।काव्ये॑न।सः।चि॒त्।वि॒वे॒द॒।निऽहि॑तम्।यत्।आ॒सा॒म्।अ॒पी॒च्य॑म्।गुह्य॑म्।नाम॑।गोना॑म्॥  
ए॒षः।स्यः।ते॒।मधु॑ऽमान्।इ॒न्द्र॒।सोमः॑।वृषा॑।वृष्णे॑।परि॑।प॒वित्रे॑।अ॒क्षा॒रिति॑।स॒ह॒स्र॒ऽसाः।श॒त॒ऽसाः।भू॒रि॒ऽदावा॑।श॒श्व॒त्ऽत॒मम्।ब॒र्हिः।आ।वा॒जी।अ॒स्था॒त्॥  
ए॒ते।सोमाः॑।अ॒भि।ग॒व्या।स॒हस्रा॑।म॒हे।वाजा॑य।अ॒मृता॑य।श्रवां॑सि।प॒वित्रे॑भिः।पव॑मानाः।अ॒सृ॒ग्र॒न्।श्र॒व॒स्यवः॑।न।पृ॒त॒नाजः॑।अत्याः॑॥  
परि॑।हि।स्म॒।पु॒रु॒ऽहू॒तः।जना॑नाम्।विश्वा॑।अस॑रत्।भोज॑ना।पू॒यमा॑नः।अथ॑।आ।भ॒र॒।श्ये॒न॒ऽभृ॒त॒।प्रयां॑सि।र॒यिम्।तुञ्जा॑नः।अ॒भि।वाज॑म्।अ॒र्ष॒॥  
ए॒षः।सि॒वा॒नः।परि॑।सोमः॑।प॒वित्रे॑।सर्गः॑।न।सृ॒ष्टः।अ॒द॒धा॒व॒त्।अर्वा॑।ति॒ग्मे।शिशा॑नः।म॒हि॒षः।न।शृङ्गे॑।गाः।ग॒व्यन्।अ॒भि।शूरः॑।न।सत्वा॑॥  
एषा।य॒यौ॒।प॒र॒मात्।अ॒न्तः।अद्रेः॑।कूऽचि॑त्।स॒तीः।ऊ॒र्वे।गाः।वि॒वे॒द॒।दि॒वः।न।वि॒ऽद्युत्।स्त॒नय॑न्ती।अ॒भ्रैः।सोम॑स्य।ते॒।प॒व॒ते॒।इ॒न्द्र॒।धारा॑॥  
उ॒त।स्म॒।रा॒शिम्।परि॑।या॒सि॒।गोना॑म्।इन्द्रे॑ण।सो॒म॒।स॒ऽरथ॑म्।पु॒ना॒नः।पू॒र्वीः।इषः॑।बृ॒ह॒तीः।जी॒र॒दा॒नो॒ इति॑ जीरऽदानो।शिक्ष॑।स॒ची॒ऽवः॒।तव॑।ताः।उ॒प॒ऽस्तुत्॥  
