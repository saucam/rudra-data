

  
असा॑वि।सोमः॑।अ॒रु॒षः।वृषा॑।हरिः॑।राजाऽइ॑व।द॒स्मः।अ॒भि।गाः।अ॒चि॒क्र॒द॒त्।पु॒ना॒नः।वार॑म्।परि॑।ए॒ति॒।अ॒व्यय॑म्।श्ये॒नः।न।योनि॑म्।घृ॒तऽव॑न्तम्।आ॒ऽसद॑म्॥  
क॒विः।वे॒ध॒स्या।परि॑।ए॒षि॒।माहि॑नम्।अत्यः॑।न।मृ॒ष्टः।अ॒भि।वाज॑म्।अ॒र्ष॒सि॒।अ॒प॒ऽसेध॑न्।दुः॒ऽइ॒ता।सो॒म॒।मृ॒ळ॒य॒।घृ॒तम्।वसा॑नः।परि॑।या॒सि॒।निः॒ऽनिज॑म्॥  
प॒र्जन्यः॑।पि॒ता।म॒हि॒षस्य॑।प॒र्णिनः॑।नाभा॑।पृ॒थि॒व्याः।गि॒रिषु॑।क्षय॑म्।द॒धे॒।स्वसा॑रः।आपः॑।अ॒भि।गाः।उ॒त।अ॒स॒र॒न्।सम्।ग्राव॑ऽभिः।न॒स॒ते॒।वी॒ते।अ॒ध्व॒रे॥  
जा॒याऽइ॑व।पत्यौ॑।अधि॑।शेव॑।मं॒ह॒से॒।पज्रा॑याः।ग॒र्भ॒।शृ॒णु॒हि।ब्रवी॑मि।ते॒।अ॒न्तः।वाणी॑षु।प्र।चा॒र॒।सु।जी॒वसे॑।अ॒नि॒न्द्यः।वृ॒जने॑।सो॒म॒।जा॒गृ॒हि॒॥  
यथा॑।पूर्वे॑भ्यः।श॒त॒ऽसाः।अमृ॑ध्रः।स॒ह॒स्र॒ऽसाः।प॒रि॒ऽअयाः॑।वाज॑म्।इ॒न्दो॒ इति॑।ए॒व।प॒व॒स्व॒।सु॒वि॒ताय॑।नव्य॑से।तव॑।व्र॒तम्।अनु॑।आपः॑ सचन्ते॥  
