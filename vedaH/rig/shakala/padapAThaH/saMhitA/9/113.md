

  
श॒र्य॒णाऽव॑ति।सोम॑म्।इन्द्रः॑।पि॒ब॒तु॒।वृ॒त्र॒ऽहा।बल॑म्।दधा॑नः।आ॒त्मनि॑।क॒रि॒ष्यन्।वी॒र्य॑म्।म॒हत्।इन्द्रा॑य।इ॒न्दो॒ इति॑।परि॑।स्र॒व॒॥  
आ।प॒व॒स्व॒।दि॒शा॒म्।प॒ते॒।आ॒र्जी॒कात्।सोम॑।मीढ्वः॑।ऋ॒त॒ऽवा॒केन॑।स॒त्येन॑।श्र॒द्धया॑।तप॑सा।सु॒तः।इन्द्रा॑य।इ॒न्दो॒ इति॑।परि॑।स्र॒व॒॥  
प॒र्जन्य॑ऽवृद्धम्।म॒हि॒षम्।तम्।सूर्य॑स्य।दु॒हि॒ता।आ।अ॒भ॒र॒त्।तम्।ग॒न्ध॒र्वाः।प्रति॑।अ॒गृ॒भ्ण॒न्।तम्।सोमे॑।रस॑म्।आ।अ॒द॒धुः॒।इन्द्रा॑य।इ॒न्दो॒ इति॑।परि॑।स्र॒व॒॥  
ऋ॒तम्।वद॑न्।ऋ॒त॒ऽद्यु॒म्न॒।स॒त्यम्।वद॑न्।स॒त्य॒ऽक॒र्म॒न्।श्र॒द्धाम्।वद॑न्।सो॒म॒।रा॒ज॒न्।धा॒त्रा।सो॒म॒।परि॑ऽकृत।इन्द्रा॑य।इ॒न्दो॒ इति॑।परि॑।स्र॒व॒॥  
स॒त्यम्ऽउ॑ग्रस्य।बृ॒ह॒तः।सम्।स्र॒व॒न्ति॒।स॒म्ऽस्र॒वाः।सम्।य॒न्ति॒।र॒सिनः॑।रसाः॑।पु॒ना॒नः।ब्रह्म॑णा।ह॒रे॒।इन्द्रा॑य।इ॒न्दो॒ इति॑।परि॑।स्र॒व॒॥  
यत्र॑।ब्र॒ह्मा।प॒व॒मा॒न॒।छ॒न्द॒स्या॑म्।वाच॑म्।वद॑न्।ग्राव्णा॑।सोमे॑।म॒ही॒यते॑।सोमे॑न।आ॒ऽन॒न्दम्।ज॒नय॑न्।इन्द्रा॑य।इ॒न्दो॒ इति॑।परि॑।स्र॒व॒॥  
यत्र॑।ज्योतिः॑।अज॑स्रम्।यस्मि॑न्।लो॒के।स्वः॑।हि॒तम्।तस्मि॑न्।माम्।धे॒हि॒।प॒व॒मा॒न॒।अ॒मृते॑।लो॒के।अक्षि॑ते।इन्द्रा॑य।इ॒न्दो॒ इति॑।परि॑।स्र॒व॒॥  
यत्र॑।राजा॑।वै॒व॒स्व॒तः।यत्र॑।अ॒व॒ऽरोध॑नम्।दि॒वः।यत्र॑।अ॒मूः।य॒ह्वतीः।आपः॑।तत्र॑।माम्।अ॒मृत॑म्।कृ॒धि॒।इन्द्रा॑य।इ॒न्दो॒ इति॑।परि॑।स्र॒व॒॥  
यत्र॑।अ॒नु॒ऽका॒मम्।चर॑णम्।त्रि॒ऽना॒के।त्रि॒ऽदि॒वे।दि॒वः।लो॒काः।यत्र॑।ज्योति॑ष्मन्तः।तत्र॑।माम्।अ॒मृत॑म्।कृ॒धि॒।इन्द्रा॑य।इ॒न्दो॒ इति॑।परि॑।स्र॒व॒॥  
यत्र॑।कामाः॑।नि॒ऽका॒माः।च॒।यत्र॑।ब्र॒ध्नस्य॑।वि॒ष्टप॑म्।स्व॒धा।च॒।यत्र॑।तृप्तिः॑।च॒।तत्र॑।माम्।अ॒मृत॑म्।कृ॒धि॒।इन्द्रा॑य।इ॒न्दो॒ इति॑।परि॑।स्र॒व॒॥  
यत्र॑।आ॒न॒न्दाः।च॒।मोदाः॑।च॒।मुदः॑।प्र॒ऽमुदः॑।आस॑ते।काम॑स्य।यत्र॑।आ॒प्ताः।कामाः॑।तत्र॑।माम्।अ॒मृत॑म्।कृ॒धि॒।इन्द्रा॑य।इ॒न्दो॒ इति॑।परि॑।स्र॒व॒॥  
