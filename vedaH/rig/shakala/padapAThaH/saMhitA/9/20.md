

  
प्र।क॒विः।दे॒वऽवी॑तये।अव्यः॑।वारे॑भिः।अ॒र्ष॒ति॒।स॒ह्वान्।विश्वाः॑।अ॒भि।स्पृधः॑॥  
सः।हि।स्म॒।ज॒रि॒तृऽभ्यः॑।आ।वाज॑म्।गोऽम॑न्तम्।इन्व॑ति।पव॑मानः।स॒ह॒स्रिण॑म्॥  
परि॑।विश्वा॑नि।चेत॑सा।मृ॒शसे॑।पव॑से।म॒ती।सः।नः॒।सो॒म॒।श्रवः॑।वि॒दः॒॥  
अ॒भि।अ॒र्ष॒।बृ॒हत्।यशः॑।म॒घव॑य्त्ऽभ्यः।ध्रु॒वम्।र॒यिम्।इष॑म्।स्तो॒तृऽभ्यः।आ।भ॒र॒॥  
त्वम्।राजा॑ऽइव।सु॒ऽव्र॒तः।गिरः॑।सो॒म॒।आ।वि॒वे॒शि॒थ॒।पु॒ना॒नः।व॒ह्ने॒।अ॒द्भु॒त॒॥  
सः।वह्निः॑।अ॒प्ऽसु।दु॒स्तरः॑।मृ॒ज्यमा॑नः।गभ॑स्त्योः।सोमः॑।च॒मूषु॑।सी॒द॒ति॒॥  
क्री॒ळुः।म॒खः।न।मं॒ह॒युः।प॒वित्र॑म्।सो॒म॒।ग॒च्छ॒सि॒।दध॑त्।स्तो॒त्रे।सु॒ऽवीर्य॑म्॥  
