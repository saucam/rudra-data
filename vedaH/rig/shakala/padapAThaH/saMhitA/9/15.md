

  
ए॒षः।धि॒या।या॒ति॒।अण्व्या॑।शूरः॑।रथे॑भिः।आ॒शुऽभिः॑।गच्छ॑न्।इन्द्र॑स्य।निः॒ऽकृ॒तम्॥  
ए॒षः।पु॒रु।धि॒या॒ऽय॒ते॒।बृ॒ह॒ते।दे॒वऽता॑तये।यत्र॑।अ॒मृता॑सः।आस॑ते॥  
ए॒षः।हि॒तः।वि।नी॒य॒ते॒।अ॒न्तरिति॑।शु॒भ्रऽव॑ता।प॒था।यदि॑।तु॒ञ्जन्ति॑।भूर्ण॑यः॥  
ए॒षः।शृङ्गा॑णि।दोधु॑वत्।शिशी॑ते।यू॒थ्यः॑।वृषा॑।नृ॒म्णा।दधा॑नः।ओज॑सा॥  
ए॒षः।रु॒क्मिऽभिः॑।ई॒य॒ते॒।वा॒जी।शु॒भ्रेभिः॑।अं॒शुऽभिः॑।पतिः॑।सिन्धू॑नाम्।भव॑न्॥  
ए॒षः।वसू॑नि।पि॒ब्द॒ना।परु॑षा।य॒यि॒ऽवान्।अति॑।अव॑।शादे॑षु।ग॒च्छ॒ति॒॥  
ए॒तम्।मृ॒ज॒न्ति॒।मर्ज्य॑म्।उप॑।द्रोणे॑षु।आ॒यवः॑।प्र॒ऽच॒क्रा॒णम्।म॒हीः।इषः॑॥  
ए॒तम्।ऊँ॒ इति॑।त्यम्।दश॑।क्षिपः॑।मृ॒जन्ति॑।स॒प्त।धी॒तयः॑।सु॒ऽआ॒यु॒धम्।म॒दिन्ऽत॑मम्॥  
