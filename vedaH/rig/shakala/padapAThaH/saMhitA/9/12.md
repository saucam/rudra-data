

  
सोमाः॑।अ॒सृ॒ग्र॒म्।इन्द॑वः।सु॒ताः।ऋ॒तस्य॑।सद॑ने।इन्द्रा॑य।मधु॑मत्ऽतमाः॥  
अ॒भि।विप्राः॑।अ॒नू॒ष॒त॒।गावः॑।व॒त्सम्।न।मा॒तरः॑।इन्द्र॑म्।सोम॑स्य।पी॒तये॑॥  
म॒द॒ऽच्युत्।क्षे॒ति॒।सद॑ने।सिन्धोः॑।ऊ॒र्मा।वि॒पः॒ऽचित्।सोमः॑।गौ॒री इति॑।अधि॑।श्रि॒तः॥  
दि॒वः।नाभा॑।वि॒ऽच॒क्ष॒णः।अव्यः॑।वारे॑।म॒ही॒य॒ते॒।सोमः॑।यः।सु॒ऽक्रतुः॑।क॒विः॥  
यः।सोमः॑।क॒लशे॑षु।आ।अ॒न्तरिति॑।प॒वित्रे॑।आऽहि॑तः।तम्।इन्दुः॑।परि॑।स॒स्व॒जे॒॥  
प्र।वाच॑म्।इन्दुः॑।इ॒ष्य॒ति॒।स॒मु॒द्रस्य॑।अधि॑।वि॒ष्टपि॑।जिन्व॑न्।कोश॑म्।म॒धु॒ऽश्चुत॑म्॥  
नित्य॑ऽस्तोत्रः।वन॒स्पतिः॑।धी॒नाम्।अ॒न्तरिति॑।स॒बः॒ऽदुघः॑।हि॒न्वा॒नः।मानु॑षा।यु॒गा॥  
अ॒भि।प्रि॒या।दि॒वः।प॒दा।सोमः॑।हि॒न्वा॒नः।अ॒र्ष॒ति॒।विप्र॑स्य।धार॑या।क॒विः॥  
आ।प॒व॒मा॒न॒।धा॒र॒य॒।र॒यिम्।स॒हस्र॑ऽवर्चसम्।अ॒स्मे इति॑।इ॒न्दो॒ इति॑।सु॒ऽआ॒भुव॑म्॥  
