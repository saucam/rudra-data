

  
असृ॑ग्रन्।दे॒वऽवी॑तये।अत्या॑सः।कृत्व्याः॑ऽइव।क्षर॑न्तः।प॒र्व॒त॒ऽवृधः॑॥  
परि॑ऽकृतासः।इन्द॑वः।योषा॑ऽइव।पित्र्य॑ऽवती।वा॒युम्।सोमाः॑।अ॒सृ॒क्ष॒त॒॥  
ए॒ते।सोमा॑सः।इन्द॑वः।प्रय॑स्वन्तः।च॒मू इति॑।सु॒ताः।इन्द्र॑म्।व॒र्ध॒न्ति॒।कर्म॑ऽभिः॥  
आ।धा॒व॒त॒।सु॒ऽह॒स्त्यः॒।शु॒क्रा।गृ॒भ्णी॒त॒।म॒न्थिना॑।गोभिः॑।श्री॒णी॒त॒।म॒त्स॒रम्॥  
सः।प॒व॒स्व॒।ध॒न॒म्ऽज॒य॒।प्र॒ऽय॒न्ता।राध॑सः।म॒हः।अ॒स्मभ्य॑म्।सो॒म॒।गा॒तु॒ऽवित्॥  
ए॒तम्।मृ॒ज॒न्ति॒।मर्ज्य॑म्।पव॑मानम्।दश॑।क्षिपः॑।इन्द्रा॑य।म॒त्स॒रम्।मद॑म्॥  
