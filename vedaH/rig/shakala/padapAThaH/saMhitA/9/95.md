

  
कनि॑क्रन्ति।हरिः॑।आ।सृ॒ज्यमा॑नः।सीद॑न्।वन॑स्य।ज॒ठरे॑।पु॒ना॒नः।नृऽभिः॑।य॒तः।कृ॒णु॒ते॒।निः॒ऽनिज॑म्।गाः।अतः॑।म॒तीः।ज॒न॒य॒त॒।स्व॒धाभिः॑॥  
हरिः॑।सृ॒जा॒नः।प॒थ्या॑म्।ऋ॒तस्य॑।इय॑र्ति।वाच॑म्।अ॒रि॒ताऽइ॑व।नाव॑म्।दे॒वः।दे॒वाना॑म्।गुह्या॑नि।नाम॑।आ॒विः।कृ॒णो॒ति॒।ब॒र्हिषि॑।प्र॒ऽवाचे॑॥  
अ॒पाम्ऽइ॑व।इत्।ऊ॒र्मयः॑।तर्तु॑राणाः।प्र।म॒नी॒षाः।ई॒र॒ते॒।सोम॑म्।अच्छ॑।न॒म॒स्यन्तीः॑।उप॑।च॒।यन्ति॑।सम्।च॒।आ।च॒।वि॒श॒न्ति॒।उ॒श॒तीः।उ॒शन्त॑म्॥  
तम्।म॒र्मृ॒जा॒नम्।म॒हि॒षम्।न।सानौ॑।अं॒शुम्।दु॒ह॒न्ति॒।उ॒क्षण॑म्।गि॒रि॒ऽस्थाम्।तम्।वा॒व॒शा॒नम्।म॒तयः॑।स॒च॒न्ते॒।त्रि॒तः।बि॒भ॒र्ति॒।वरु॑णम्।स॒मु॒द्रे॥  
इष्य॑न्।वाच॑म्।उ॒प॒व॒क्ताऽइ॑व।होतुः॑।पु॒ना॒नः।इ॒न्दो॒ इति॑।वि।स्य॒।म॒नी॒षाम्।इन्द्रः॑।च॒।यत्।क्षय॑थः।सौभ॑गाय।सु॒ऽवीर्य॑स्य।पत॑यः।स्या॒म॒॥  
