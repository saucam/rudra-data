

  
प्र।सु॒वा॒नः।धार॑या।तना॑।इन्दुः॑।हि॒न्वा॒नः।अ॒र्ष॒ति॒।रु॒जत्।दृ॒ळ्हा।वि।ओज॑सा॥  
सु॒तः।इन्द्रा॑य।वा॒यवे॑।वरु॑णाय।म॒रुत्ऽभ्यः॑।सोमः॑।अ॒र्ष॒ति॒।विष्ण॑वे॥  
वृषा॑णम्।वृष॑ऽभिः।य॒तम्।सु॒न्वन्ति॑।सोम॑म्।अद्रि॑ऽभिः।दु॒हन्ति॑।शक्म॑ना।पयः॑॥  
भुव॑त्।त्रि॒तस्य॑।मर्ज्यः॑।भुव॑त्।इन्द्रा॑य।म॒त्स॒रः।सम्।रू॒पैः।अ॒ज्य॒ते॒।हरिः॑॥  
अ॒भि।ई॒म्।ऋ॒तस्य॑।वि॒ष्टप॑म्।दु॒ह॒ते।पृश्नि॑ऽमातरः।चारु॑।प्रि॒यऽत॑मम्।ह॒विः॥  
सम्।ए॒न॒म्।अहु॑ताः।इ॒माः।गिरः॑।अ॒र्ष॒न्ति॒।स॒ऽस्रुतः॑।धे॒नूः।वा॒श्रः।अ॒वी॒व॒श॒न्॥  
