

  
स्रक्वे॑।द्र॒प्सस्य॑।धम॑तः।सम्।अ॒स्व॒र॒न्।ऋ॒तस्य॑।योना॑।सम्।अ॒र॒न्त॒।नाभ॑यः।त्रीन्।सः।मू॒र्ध्नः।असु॑रः।च॒क्रे॒।आ॒ऽरभे॑।स॒त्यस्य॑।नावः॑।सु॒ऽकृत॑म्।अ॒पी॒प॒र॒न्॥  
स॒म्यक्।स॒म्यञ्चः॑।म॒हि॒षाः।अ॒हे॒ष॒त॒।सिन्धोः॑।ऊ॒र्मौ।अधि॑।वे॒नाः।अ॒वी॒वि॒प॒न्।मधोः॑।धारा॑भिः।ज॒नय॑न्तः।अ॒र्कम्।इत्।प्रि॒याम्।इन्द्र॑स्य।त॒न्व॑म्।अ॒वी॒वृ॒ध॒न्॥  
प॒वित्र॑ऽवन्तः।परि॑।वाच॑म्।आ॒स॒ते॒।पि॒तआ।ए॒षा॒म्।प्र॒त्नः।अ॒भि।र॒क्ष॒ति॒।व्र॒तम्।म॒हः।स॒मु॒द्रम्।वरु॑णः।ति॒रः।द॒धे॒।धीराः॑।इत्।शे॒कुः॒।ध॒रुणे॑षु।आ॒ऽरभ॑म्॥  
स॒हस्र॑ऽधारे।अव॑।ते।सम्।अ॒स॒र॒न्।दि॒वः।नाके॑।मधु॑ऽझ्वाः।अ॒स॒श्चतः॑।अस्य॑।स्पशः॑।न।नि।मि॒ष॒न्ति॒।भूर्ण॑यः।प॒देऽप॑दे।पा॒शिनः॑।स॒न्ति॒ सेत॑वः॥  
पि॒तुः मा॒तुः।अधि॑।आ।ये।स॒म्ऽअस्व॑रन्।ऋ॒चा।शोच॑न्तः।स॒म्ऽदह॑न्तः।अ॒व्र॒तान्।इन्द्र॑ऽद्विष्टाम्।अप॑।ध॒म॒न्ति॒।मा॒यया॑।त्वच॑म्।असि॑क्नीम्।भूम॑नः।दि॒वः।परि॑॥  
प्र॒त्नात्।माना॑त्।अधि॑।आ।ये।स॒म्ऽअस्व॑रन्।श्लोक॑ऽयन्त्रासः।र॒भ॒सस्य॑।मन्त॑वः।अप॑।अ॒न॒क्षासः॑।ब॒धि॒राः।अ॒हा॒स॒त॒।ऋ॒तस्य॑।पन्था॑म्।न।त॒र॒न्ति॒।दुः॒ऽकृतः॑॥  
स॒हस्र॑ऽधारे।विऽत॑ते।प॒वित्रे॑।आ।वाच॑म्।पु॒न॒न्ति॒।क॒वयः॑।म॒नी॒षिणः॑।रु॒द्रासः॑।ए॒षा॒म्।इ॒षि॒रासः॑।अ॒द्रुहः॑।स्पशः॑।सु॒ऽअञ्चः॑।सु॒ऽदृशः॑।नृ॒ऽचक्ष॑सः॥  
ऋ॒तस्य॑।गो॒पाः।न।दभा॑य।सु॒ऽक्रतुः॑।त्री।सः।प॒वित्रा॑।हृ॒दि।अ॒न्तः।आ।द॒धे॒।वि॒द्वान्।सः।विश्वा॑।भुव॑ना।अ॒भि।प॒श्य॒ति॒।अव॑।अजु॑ष्टान्।वि॒ध्य॒ति।क॒र्ते।अ॒व्र॒तान्॥  
ऋ॒तस्य॑।तन्तुः॑।विऽत॑तः।प॒वित्रे॑।आ।जि॒ह्वायाः॑।अग्रे॑।वरु॑णस्य।मा॒यया॑।धीराः॑।चि॒त्।तत्।स॒म्ऽइन॑क्षन्तः।आ॒श॒त॒।अत्र॑।क॒र्तम्।अव॑।प॒दा॒ति॒।अप्र॑ऽभुः॥  
