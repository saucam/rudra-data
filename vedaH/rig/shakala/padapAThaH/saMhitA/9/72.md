

  
हरि॑म्।मृ॒ज॒न्ति॒।अ॒रु॒षः।न।यु॒ज्य॒ते॒।सम्।धे॒नुऽभिः॑।क॒लशे॑।सोमः॑।अ॒ज्य॒ते॒।उत्।वाच॑म्।ई॒रय॑ति।हि॒न्वते॑।म॒ती।पु॒रु॒ऽस्तु॒तस्य॑।कति॑।चि॒त्।प॒रि॒ऽप्रियः॑॥  
सा॒कम्।व॒द॒न्ति॒।ब॒हवः॑।म॒नी॒षिणः॑।इन्द्र॑स्य।सोम॑म्।ज॒ठरे॑।यत्।आ॒ऽदु॒हुः।यदि॑।मृ॒जन्ति॑।सुऽग॑भस्तयः।नरः॑।सऽनी॑ळाभिः।द॒सऽभिः॑।काम्य॑म्।मधु॑॥  
अर॑ममाणः।अति॑।ए॒ति॒।गाः।अ॒भि।सूर्य॑स्य।प्रि॒यम्।दु॒हि॒तुः।ति॒रः।रव॑म्।अनु॑।अ॒स्मै॒।जोष॑म्।अ॒भ॒र॒त्।वि॒न॒म्ऽगृ॒सः।सम्।द्व॒यीभिः॑।स्वसृ॑ऽभिः।क्षे॒ति॒।जा॒मिऽभिः॑॥  
नृऽधू॑तः।अद्रि॑ऽसुतः।ब॒र्हिषि॑।प्रि॒यः।पतिः॑।गवा॑म्।प्र॒ऽदिवः॑।इन्दुः॑।ऋ॒त्वियः॑।पुर॑न्धिऽवान्।मनु॑षः।य॒ज्ञ॒ऽसाध॑नः।शुचिः॑।धि॒या।प॒व॒ते॒।सोमः॑।इ॒न्द्र॒।ते॒॥  
नृबा॒हुऽभ्या॑म्।चो॒दि॒तः।धार॑या।सु॒तः।अ॒नु॒ऽस्व॒धम्।प॒व॒ते॒।सोमः॑।इ॒न्द्र॒।ते॒।आ।अ॒प्राः॒।क्रतू॑न्।सम्।अ॒जैः॒।अ॒ध्व॒रे।म॒तीः।वेः।न।द्रु॒ऽसत्।च॒म्वोः॑।आ।अ॒स॒द॒त्।हरिः॑॥  
अं॒शुम्।दु॒ह॒न्ति॒।स्त॒नय॑न्तम्।अक्षि॑तम्।क॒विम्।क॒वयः॑।अ॒पसः॑।म॒नी॒षिणः॑।सम्।ई॒म् इति॑।गावः॑।म॒तयः॑।य॒न्ति॒।स॒म्ऽयतः॑।ऋ॒तस्य॑।योना॑।सद॑ने।पु॒नः॒ऽभुवः॑॥  
नाभा॑।पृ॒थि॒व्याः।ध॒रुणः॑।म॒हः।दि॒वः।अ॒पाम्।ऊ॒र्मौ।सिन्धु॑षु।अ॒न्तः।उ॒क्षि॒तः।इन्द्र॑स्य।वज्रः॑।वृ॒ष॒भः।वि॒भुऽव॑सुः।सोमः॑।हृ॒दे।प॒व॒ते॒।चारु॑।म॒त्स॒रः॥  
सः।तु।प॒व॒स्व॒।परि॑।पार्थि॑वम्।रजः॑।स्तो॒त्रे।शिक्ष॑न्।आ॒ऽधू॒न्व॒ते।च॒।सु॒क्र॒तो॒ इति॑ सुऽक्रतो।मा।नः॒।निः।भा॒क्।वसु॑नः।सा॒द॒न॒ऽस्पृशः॑।र॒यिम्।पि॒शङ्ग॑म्।ब॒हु॒लम्।व॒सी॒म॒हि॒॥  
आ।तु।नः॒।इ॒न्दो॒ इति॑।श॒तऽदा॑तु।अश्व्य॑म्।स॒हस्र॑ऽदातु।प॒शु॒ऽमत्।हिर॑ण्यऽवत्।उप॑।मा॒स्व॒।बृ॒ह॒तीः।रे॒वतीः॑।इषः॑।अधि॑।स्तो॒त्रस्य॑।प॒व॒मा॒न॒।नः॒।ग॒हि॒॥  
