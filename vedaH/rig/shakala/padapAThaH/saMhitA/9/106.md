

  
इन्द्र॑म्।अच्छ॑।सु॒ताः।इ॒मे।वृष॑णम्।य॒न्तु॒।हर॑यः।श्रु॒ष्टी।जा॒तासः॑।इन्द॑वः।स्वः॒ऽविदः॑॥  
अ॒यम्।भरा॑य।सा॒न॒सिः।इन्द्रा॑य।प॒व॒ते॒।सु॒तः।सोमः॑।जैत्र॑स्य।चे॒त॒ति॒।यथा॑।वि॒दे॥  
अ॒स्य।इत्।इन्द्रः॑।मदे॑षु।आ।ग्रा॒भम्।गृ॒भ्णी॒त॒।सा॒न॒सिम्।वज्र॑म्।च॒।वृष॑णम्।भ॒र॒त्।सम्।अ॒प्सु॒ऽजित्॥  
प्र।ध॒न्व॒।सो॒म॒।जागृ॑विः।इन्द्रा॑य।इ॒न्दो॒ इति॑।परि॑।स्र॒व॒।द्यु॒ऽमन्त॑म्।शुष्म॑म्।आ।भ॒र॒।स्वः॒ऽविद॑म्॥  
इन्द्रा॑य।वृष॑णम्।मद॑म्।पव॑स्व।वि॒श्वऽद॑र्शतः।स॒हस्र॑ऽयामा।प॒थि॒ऽकृत्।वि॒ऽच॒क्ष॒णः॥  
अ॒स्मभ्य॑म्।गा॒तु॒वित्ऽत॑मः।दे॒वेभ्यः॑।मधु॑मत्ऽतमः।स॒हस्र॑म्।या॒हि॒।प॒थिऽभिः॑।कनि॑क्रदत्॥  
पव॑स्व।दे॒वऽवी॑तये।इन्दो॒ इति॑।धारा॑भिः।ओज॑सा।आ।क॒लश॑म्।मधु॑ऽमान्।सो॒म॒।नः॒।स॒दः॒॥  
तव॑।द्र॒प्साः।उ॒द॒ऽप्रुतः॑।इन्द्र॑म्।मदा॑य।व॒वृ॒धुः॒।त्वाम्।दे॒वासः॑।अ॒मृता॑य।कम्।प॒पुः॒॥  
आ।नः॒।सु॒ता॒सः॒।इ॒न्द॒वः॒।पु॒ना॒नाः।धा॒व॒त॒।र॒यिम्।वृ॒ष्टिऽद्या॑वः।री॒ति॒ऽआ॒पः॒।स्वः॒ऽविदः॑॥  
सोमः॑।पु॒ना॒नः।ऊ॒र्मिणा॑।अव्यः॑।वार॑म्।वि।धा॒व॒ति॒।अग्रे॑।वा॒चः।पव॑मानः।कनि॑क्रदत्॥  
धी॒भिः।हि॒न्व॒न्ति॒।वा॒जिन॑म्।वने॑।क्रीळ॑न्तम्।अति॑ऽअविम्।अ॒भि।त्रि॒ऽपृ॒ष्ठम्।म॒तयः॑।सम्।अ॒स्व॒र॒न्॥  
अस॑र्जि।क॒लशा॑न्।अ॒भि।मी॒ळ्हे।सप्तिः॑।न।वा॒ज॒ऽयुः।पु॒ना॒नः।वाच॑म्।ज॒नय॑न्।अ॒सि॒स्य॒द॒त्॥  
पव॑ते।ह॒र्य॒तः।हरिः॑।अति॑।ह्वरां॑सि।रंह्या॑।अ॒भि॒ऽअर्ष॑न्।स्तो॒तृऽभ्यः॑।वी॒रऽव॑त्।यशः॑॥  
अ॒या।प॒व॒स्व॒।दे॒व॒ऽयुः।मधोः॑।धाराः॑।अ॒सृ॒क्ष॒त॒।रेभ॑न्।प॒वित्र॑म्।परि॑।ए॒षि॒।वि॒श्वतः॑॥  
