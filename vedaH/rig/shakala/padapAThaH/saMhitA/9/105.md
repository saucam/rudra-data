

  
तम्।वः॒।स॒खा॒यः॒।मदा॑य।पु॒ना॒नम्।अ॒भि।गा॒य॒त॒।शिशु॑म्।न।य॒ज्ञैः।स्व॒द॒य॒न्त॒।गू॒र्तिऽभिः॑॥  
सम्।व॒त्सःऽइ॑व।मा॒तृऽभिः॑।इन्दुः॑।हि॒न्वा॒नः।अ॒ज्य॒ते॒।दे॒व॒ऽअ॒वीः।मदः॑।म॒तिऽभिः॑।परि॑ऽकृतः॥  
अ॒यम्।दक्षा॑य।साध॑नः।अ॒यम्।शर्धा॑य।वी॒तये॑।अ॒यम्।दे॒वेभ्यः॑।मधु॑मत्ऽतमः।सु॒तः॥  
गोऽम॑त्।नः॒।इ॒न्दो॒ इति॑।अश्व॑ऽवत्।सु॒तः।सु॒ऽद॒क्ष॒।ध॒न्व॒।शुचि॑म्।ते॒।वर्ण॑म्।अधि॑।गोषु॑।दी॒ध॒र॒म्॥  
सः।नः॒।ह॒री॒णा॒म्।प॒ते॒।इन्दो॒ इति॑।दे॒वप्स॑रःऽतमः।सखा॑ऽइव।सख्ये॑।नर्यः॑।रु॒चे।भ॒व॒॥  
सने॑मि।त्वम्।अ॒स्मत्।आ।अदे॑वम्।कम्।चि॒त्।अ॒त्रिण॑म्।सा॒ह्वान्।इ॒न्दो॒ इति॑।परि॑।बाधः॑।अप॑।द्व॒युम्॥  
