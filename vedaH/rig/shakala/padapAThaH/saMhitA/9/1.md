

  
स्वादि॑ष्ठया।मदि॑ष्ठया।पव॑स्व।सो॒म॒।धार॑या।इन्द्रा॑य।पात॑वे।सु॒तः॥  
र॒क्षः॒ऽहा।वि॒श्वऽच॑र्षणिः।अ॒भि।योनि॑म्।अयः॑ऽहतम्।द्रुणा॑।स॒धऽस्थ॑म्।आ।अ॒स॒द॒त्॥  
व॒रि॒वः॒ऽधात॑मः।भ॒व॒।मंहि॑ष्ठः।वृ॒त्र॒हन्ऽत॑मः।पर्षि॑।राधः॑।म॒घोना॑म्॥  
अ॒भि।अ॒र्ष॒।म॒हाना॑म्।दे॒वाना॑म्।वी॒तिम्।अन्ध॑सा।अ॒भि।वाज॑म्।उ॒त।श्रवः॑॥  
त्वाम्।अच्छ॑।च॒रा॒म॒सि॒।तत्।इत्।अर्थ॑म्।दि॒वेऽदि॑वे।इन्दो॒ इति॑।त्वे इति॑।नः॒।आ॒ऽशसः॑॥  
पु॒नाति॑।ते॒।प॒रि॒ऽस्रुत॑म्।सोम॑म्।सूर्य॑स्य।दु॒हि॒ता।वारे॑ण।शश्व॑ता।तना॑॥  
तम्।ई॒म्।अण्वीः॑।स॒ऽम॒र्ये।आ।गृ॒भ्णन्ति॑।योष॑णः।दश॑।स्वसा॑रः।पार्ये॑।दि॒वि॥  
तम्।ई॒म्।हि॒न्व॒न्ति॒।अ॒ग्रुवः॑।धम॑न्ति।बा॒कु॒रम्।दृति॑म्।त्रि॒ऽधातु॑।वा॒र॒णम्।मधु॑॥  
अ॒भि।इ॒मम्।अघ्न्याः॑।उ॒त।श्री॒णन्ति॑।धे॒नवः॑।शिशु॑म्।सोम॑म्।इन्द्रा॑य।पात॑वे॥  
अ॒स्य।इत्।इन्द्रः॑।मदे॑षु।आ।विश्वा॑।वृ॒त्राणि॑।जि॒घ्न॒ते॒।शूरः॑।म॒घा।च॒।मं॒ह॒ते॒॥  
