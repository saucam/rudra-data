

  
प्र।सोमा॑सः।म॒द॒ऽच्युतः॑।श्रव॑से।नः॒।म॒घोनः॑।सु॒ताः।वि॒दथे॑।अ॒क्र॒मुः॒॥  
आत्।ई॒म्।त्रि॒तस्य॑।योष॑णः।हरि॑म्।हि॒न्व॒न्ति॒।अद्रि॑ऽभिः।इन्दु॑म्।इन्द्रा॑य।पी॒तये॑॥  
आत्।ई॒म्।हं॒सः।यथा॑।ग॒णम्।विश्व॑स्य।अ॒वी॒व॒श॒त्।म॒तिम्।अत्यः॑।न।गोभिः॑।अ॒ज्य॒ते॒॥  
उ॒भे इति॑।सो॒म॒।अ॒व॒ऽचाक॑शत्।मृ॒गः।न।त॒क्तः।अ॒र्ष॒सि॒।सीद॑न्।ऋ॒तस्य॑।योनि॑म्।आ॥  
अ॒भि।गावः॑।अ॒नू॒ष॒त॒।योषा॑।जा॒रम्ऽइ॑व।प्रि॒यम्।अग॑न्।आ॒जिम्।यथा॑।हि॒तम्॥  
अ॒स्मे इति॑।धे॒हि॒।द्यु॒ऽमत्।यशः॑।म॒घव॑त्ऽभ्यः।च॒।मह्य॑म्।च॒।स॒निम्।मे॒धाम्।उ॒त।श्रवः॑॥  
