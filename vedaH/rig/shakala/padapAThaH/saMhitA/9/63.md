

  
आ।पव॑स्व।स॒ह॒स्रिण॑म्।र॒यिम्।सो॒म॒।सु॒ऽवीर्य॑म्।अ॒स्मे इति॑।श्रवां॑सि।धा॒र॒य॒॥  
इष॑म्।ऊर्ज॑म्।च॒।पि॒न्व॒सः॒।इन्द्रा॑य।म॒त्स॒रिन्ऽत॑मः।च॒मूषु॑।आ।नि।सी॒द॒सि॒॥  
सु॒तः।इन्द्रा॑य।विष्ण॑वे।सोमः॑।क॒लशे॑।अ॒क्ष॒र॒त्।मधु॑ऽमान्।अ॒स्तु॒।वा॒यवे॑॥  
ए॒ते।अ॒सृ॒ग्र॒म्।आ॒शवः॑।अति॑।ह्वरां॑सि।ब॒भ्रवः॑।सोमाः॑।ऋ॒तस्य॑।धार॑या॥  
इन्द्र॑म्।वर्ध॑न्तः।अ॒प्ऽतुरः॑।कृ॒ण्वन्तः॑।विश्व॑म्।आर्य॑म्।अ॒प॒ऽघ्नन्तः॑।अरा॑व्णः॥  
सु॒ताः।अनु॑।स्वम्।आ।रजः॑।अ॒भि।अ॒र्ष॒न्ति॒।ब॒भ्रवः॑।इन्द्र॑म्।गच्छ॑न्तः।इन्द॑वः॥  
अ॒या।प॒व॒स्व॒।धार॑या।यया॑।सूर्य॑म्।अरो॑चयः।हि॒न्वा॒नः।मानु॑षीः।अ॒पः॥  
अयु॑क्त।सूरः॑।एत॑शम्।पव॑मानः।म॒नौ।अधि॑।अ॒न्तरि॑क्षेण।यात॑वे॥  
उ॒त।त्याः।ह॒रितः॑।दश॑।सूरः॑।अ॒यु॒क्त॒।यात॑वे।इन्दुः॑।इन्द्रः॑।इति॑।ब्रु॒वन्॥  
परि॑।इ॒तः।वा॒यवे॑।सु॒तम्।गिरः॑।इन्द्रा॑य।म॒त्स॒रम्।अव्यः॑।वारे॑षु।सि॒ञ्च॒त॒॥  
पव॑मान।वि॒दाः।र॒यिम्।अ॒स्मभ्य॑म्।सो॒म॒।दु॒स्तर॑म्।यः।दुः॒ऽनशः॑।व॒नु॒ष्य॒ता॥  
अ॒भि।अ॒र्ष॒।स॒ह॒स्रिण॑म्।र॒यिम्।गोऽम॑न्तम्।अ॒श्विन॑म्।अ॒भि।वाज॑म्।उ॒त।श्रवः॑॥  
सोमः॑।दे॒वः।न।सूर्यः॑।अद्रि॑ऽभिः।प॒व॒ते॒।सु॒तः।दधा॑नः।क॒लशे॑।रस॑म्॥  
ए॒ते।धामा॑नि।आर्या॑।शु॒क्राः।ऋ॒तस्य॑।धार॑या।वाज॑म्।गोऽम॑न्तम्।अ॒क्ष॒र॒न्॥  
सु॒ताः।इन्द्रा॑य।व॒ज्रिणे॑।सोमा॑सः।दधि॑ऽआशिरः।प॒वित्र॑म्।अति॑।अ॒क्ष॒र॒न्॥  
प्र।सो॒म॒।मधु॑मत्ऽतमः।रा॒ये।अ॒र्ष॒।प॒वित्रे॑।आ।मदः॑।यः।दे॒व॒ऽवीत॑मः॥  
तम्।ई॒म् इति॑।मृ॒ज॒न्ति॒।आ॒यवः॑।हरि॑म्।न॒दीषु॑।वा॒जिन॑म्।इन्दु॑म्।इन्द्रा॑य।म॒त्स॒रम्॥  
आ।प॒व॒स्व॒।हिर॑ण्यऽवत्।अश्व॑ऽवत्।सो॒म॒।वी॒रऽव॑त्।वाज॑म्।गोऽम॑न्तम्।आ।भ॒र॒॥  
परि॑।वाजे॑।न।वा॒ज॒ऽयुम्।अव्यः॑।वारे॑षु।सि॒ञ्च॒त॒।इन्द्रा॑य।मधु॑मत्ऽतमम्॥  
क॒विम्।मृ॒ज॒न्ति॒।मर्ज्य॑म्।धी॒भिः।विप्राः॑।अ॒व॒स्यवः॑।वृषा॑।कनि॑क्रत्।अ॒र्ष॒ति॒॥  
वृष॑णम्।धी॒भिः।अ॒प्ऽतुर॑म्।सोम॑म्।ऋ॒तस्य॑।धार॑या।म॒ती।विप्राः॑।सम्।अ॒स्व॒र॒न्॥  
पव॑स्व।दे॒व॒।आ॒यु॒षक्।इन्द्र॑म्।ग॒च्छ॒तु॒।ते॒।मदः॑।वा॒युम्।आ।रो॒ह॒।धर्म॑णा॥  
पव॑मान।नि।तो॑शसे।र॒यिम्।सो॒म॒।श्र॒वाय्य॑म्।प्रि॒यः।स॒मु॒द्रम्।आ।वि॒श॒॥  
अ॒प॒ऽघ्नन्।पा॒व॒से॒।मृधः॑।क्र॒तु॒ऽवित्।सो॒म॒।म॒त्स॒रः।नु॒दस्व॑।अदे॑वऽयुम्।जन॑म्॥  
पव॑मानाः।अ॒सृ॒क्ष॒त॒।सोमाः॑।शु॒क्रासः॑।इन्द॑वः।अ॒भि।विश्वा॑नि।काव्या॑॥  
पव॑मानासः।आ॒शवः॑।शु॒भ्राः।अ॒सृ॒ग्र॒म्।इन्द॑वः।घ्नन्तः॑।विश्वाः॑।अप॑।द्विषः॑॥  
पव॑मानाः।दि॒वः।परि॑।अ॒न्तरि॑क्षात्।अ॒सृ॒क्ष॒त॒।पृ॒थि॒व्याः।अधि॑।सान॑वि॥  
पु॒ना॒नः।सो॒म॒ धार॑या।इन्दो॒ इति॑।विश्वा॑।अप॑।स्रिधः॑।ज॒हि।रक्षां॑सि।सु॒क्र॒तो॒ इति॑ सुऽक्रतो॥  
अ॒प॒ऽघ्नन्।सो॒म॒।र॒क्षशः॑।अ॒भि।आ॒र्ष॒।कनि॑क्रदत्।द्यु॒ऽमन्त॑म्।शुष्म॑म्।उ॒त्ऽत॒मम्॥  
अ॒स्मे इति॑।वसू॑नि।धा॒र॒य॒।सोम॑।दि॒व्यानि॑।पार्थि॑वा।इन्दो॒ इति॑।विश्वा॑नि।वार्या॑॥  
