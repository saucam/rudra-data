

  
पव॑स्व।वृ॒ष्टिम्।आ।सु।नः॒।अ॒पाम्।ऊ॒र्मिम्।दि॒वः।परि॑।अ॒य॒क्ष्माः।बृ॒ह॒तीः।इषः॑॥  
तया॑।प॒व॒स्व॒।धार॑या।यया॑।गावः॑।इ॒ह।आ॒ऽगम॑न्।जन्या॑सः।उप॑।नः॒।गृ॒हम्॥  
घृ॒तम्।प॒व॒स्व॒।धार॑या।य॒ज्ञेषु॑।दे॒व॒ऽवीत॑मः।अ॒स्मभ्य॑म्।वृ॒ष्टिम्।आ।प॒व॒॥  
सः।नः॒।ऊ॒र्जे।वि।अ॒व्यय॑म्।प॒वित्र॑म्।धा॒व॒।धार॑या।दे॒वासः॑।शृ॒णव॑न्।हि।क॒म्॥  
पव॑मानः।अ॒सि॒स्य॒द॒त्।रक्षां॑सि।अ॒प॒ऽजङ्घ॑नत्।प्र॒त्न॒ऽवत्।रो॒चय॑न्।रुचः॑॥  
