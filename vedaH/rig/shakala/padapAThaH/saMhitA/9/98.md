

  
अ॒भि।नः॒।वा॒ज॒ऽसात॑मम्।र॒यिम्।अ॒र्ष॒।पु॒रु॒ऽस्पृह॑म्।इन्दो॒ इति॑।स॒हस्र॑ऽभर्णसम्।तु॒वि॒ऽद्यु॒म्नम्।वि॒भ्व॒ऽसह॑म्॥  
परि॑।स्यः।सु॒वा॒नः।अ॒व्यय॑म्।रथे॑।न।वर्म॑।अ॒व्य॒त॒।इन्दुः॑।अ॒भि।द्रूणा॑।हि॒तः।हि॒या॒नः।धारा॑भिः।अ॒क्षा॒रिति॑॥  
परि॑।स्यः।सु॒वा॒नः।अ॒क्षा॒रिति॑।इन्दुः॑।अव्ये॑।मद॑ऽच्युतः।धारा॑।यः।ऊ॒र्ध्वः।अ॒ध्व॒रे।भ्रा॒जा।न।एति॑।ग॒व्य॒ऽयुः॥  
सः।हि।त्वम्।दे॒व॒।शश्व॑ते।वसु॑।मर्ता॑य।दा॒शुषे॑।इन्दो॒ इति॑।स॒ह॒स्रिण॑म्।र॒यिम्।श॒तऽआ॑त्मानम्।वि॒वा॒स॒सि॒॥  
व॒यम्।ते॒।अ॒स्य।वृ॒त्र॒ऽह॒न्।वसो॒ इति॑।वस्वः॑।पु॒रु॒ऽस्पृहः॑।नि।नेदि॑ष्ठऽतमाः।इ॒षः।स्याम॑।सु॒म्नस्य॑।अ॒ध्रि॒गो॒ इत्य॑ध्रिऽगो॥  
द्विः।यम्।पञ्च॑।स्वऽय॑शसम्।स्वसा॑रः।अद्रि॑ऽसंहतम्।प्रि॒यम्।इन्द्र॑स्य।काम्य॑म्।प्र॒ऽस्ना॒पय॑न्ति।ऊ॒र्मिण॑म्॥  
परि॑।त्यम्।ह॒र्य॒तम्।हरि॑म्।ब॒भ्रुम्।पु॒न॒न्ति॒।वारे॑ण।यः।दे॒वान्।विश्वा॑न्।इत्।परि॑।मदे॑न।स॒ह।गच्छ॑ति॥  
अ॒स्य।वः॒।हि।अव॑सा।पान्तः॑।द॒क्ष॒ऽसाध॑नम्।यः।सू॒रिषु॑।श्रव॑ह्।बृ॒हत्।द॒धे।स्वः॑।न।ह॒र्य॒तः॥  
सः।वा॒म्।य॒ज्ञेषु॑।मा॒न॒वी॒ इति॑।इन्दुः॑।ज॒नि॒ष्ट॒।रो॒द॒सी॒ इति॑।दे॒वः।दे॒वी॒ इति॑।गि॒रि॒ऽस्थाः।अस्रे॑धन्।तम्।तु॒वि॒ऽस्वनि॑॥  
इन्द्रा॑य।सो॒म॒।पात॑वे।वृ॒त्र॒ऽघ्ने।परि॑।सि॒च्य॒से॒।नरे॑।च॒।दक्षि॑णाऽवते।दे॒वाय॑।स॒द॒न॒ऽसदे॑॥  
ते।प्र॒त्नासः॑।विऽउ॑ष्टिषु।सोमाः॑।प॒वित्रे॑।अ॒क्ष॒र॒न्।अ॒प॒ऽप्रोथ॑न्तः।स॒नु॒तः।हु॒रः॒ऽचितः॑।प्रा॒तरिति॑।तान्।अप्र॑ऽचेतसः॥  
तम्।स॒खा॒यः॒।पु॒रः॒ऽरुच॑म्।यू॒यम्।व॒यम्।च॒।सू॒रयः॑।अ॒श्याम॑।वाज॑ऽगन्ध्यम्।स॒नेम॑।वाज॑ऽपस्त्यम्॥  
