

  
पव॑स्व।मधु॑मत्ऽतमः।इन्द्रा॑य।सो॒म॒।क्र॒तु॒वित्ऽत॑मः।मदः॑।महि॑।द्यु॒क्षऽत॑मः।मदः॑॥  
यस्य॑।ते॒।पी॒त्वा।वृ॒ष॒भः।वृ॒ष॒ऽयते॑।अ॒स्य।पी॒ता।स्वः॒ऽविदः॑।सः।सु॒ऽप्रके॑तः।अ॒भि।अ॒क्र॒मी॒त्।इषः॑।अच्छ॑।वाज॑म्।न।एत॑शः॥  
त्वम्।हि।अ॒ङ्ग।दैव्या॑।पव॑मान।जनि॑मानि।द्यु॒मत्ऽत॑मः।अ॒मृ॒त॒ऽत्वाय॑।घो॒षयः॑॥  
येन॑।नव॑ऽग्वः।द॒ध्यङ्।अ॒प॒ऽऊ॒र्णु॒ते।येन॑।विप्रा॑सः।आ॒पि॒रे।दे॒वाना॑म्।सु॒म्ने।अ॒मृत॑स्य।चारु॑णः।येन॑।श्रवां॑सि।आ॒न॒शुः॥  
ए॒षः।स्यः।धार॑या।सु॒तः।अव्यः॑।वारे॑भिः।प॒व॒ते॒।म॒दिन्ऽत॑मः।क्रीळ॑न्।ऊ॒र्मिः।अ॒पाम्ऽइ॑व॥  
यः।उ॒स्रियाः॑।अप्याः॑।अ॒न्तः।अश्म॑नः।निः।गाः।अकृ॑न्तत्।ओज॑सा।अ॒भि।व्र॒जम्।त॒त्नि॒षे॒।गव्य॑म्।अश्व्य॑म्।व॒र्मीऽइ॑व।धृ॒ष्णो॒ इति॑।आ।रु॒ज॒॥  
आ।सो॒त॒।परि॑।सि॒ञ्च॒त॒।अश्व॑म्।न।स्तोम॑म्।अ॒प्ऽतुर॑म्।र॒जः॒ऽतुर॑म्।व॒न॒ऽक्र॒क्षम्।उ॒द॒ऽप्रुत॑म्॥  
स॒हस्र॑ऽधारम्।वृ॒ष॒भम्।प्चायः॒ऽवृध॑म्।प्रि॒यम्।दे॒वाय॑।जन्म॑ने।ऋ॒तेन॑।यः।ऋ॒तऽजा॑तः।वि॒ऽव॒वृ॒धे।राजा॑।दे॒वः।ऋ॒तम्।बृ॒हत्॥  
अ॒भि।द्यु॒म्नम्।बृ॒हत्।यशः॑।इषः॑।प॒ते॒।दि॒दी॒हि।दे॒व॒।दे॒व॒ऽयुः।वि।कोश॑म्।म॒ध्य॒मम्।यु॒व॒॥  
आ।व॒च्य॒स्व॒।सु॒ऽद॒क्ष॒।च॒म्वोः॑।सु॒तः।वि॒शाम्।वह्निः॑।न।वि॒श्पतिः॑।वृ॒ष्टि॑म्।दि॒वः।प॒व॒स्व॒।री॒तिम्।अ॒पाम्।जिन्व॑।गोऽइ॑ष्टये।धियः॑॥  
ए॒तम्।ऊँ॒ इति॑।त्यम्।म॒द॒ऽच्युत॑म्।स॒हस्र॑ऽधारम्।वृ॒ष॒भम्।दिवः॑।दु॒हुः॒।विश्वा॑।वसू॑नि।बिभ्र॑तम्॥  
वृषा॑।वि।ज॒ज्ञे॒।ज॒नय॑न्।अम॑र्त्यः।प्र॒ऽतप॑न्।ज्योति॑षा।तमः॑।सः।सुऽस्तु॑तः।क॒विऽभिः॑।निः॒ऽनिज॑म्।द॒धे॒।त्रि॒ऽधातु॑।अ॒स्य॒।दंस॑सा॥  
सः।सु॒न्वे॒।यः।वसू॑नाम्।यः।रा॒याम्।आ॒ऽने॒ता।यः।इळा॑नाम्।सोमः॑।यः।सु॒ऽक्षि॒ती॒नाम्॥  
यस्य॑।नः॒।इन्द्रः॑।पिबा॑त्।यस्य॑।म॒रुतः॑।यस्य॑।वा॒।अ॒र्य॒मणा॑।भगः॑।आ।येन॑।मि॒त्रावरु॑णा।करा॑महे।आ।इन्द्र॑म्।अव॑से।म॒हे॥  
इन्द्रा॑य।सो॒म॒।पात॑वे।नृऽभिः॑।य॒तः।सु॒ऽआ॒यु॒धः।म॒दिन्ऽत॑मः।पव॑स्व।मधु॑मत्ऽतमः॥  
इन्द्र॑स्य।हार्दि॑।सो॒म॒ऽधान॑म्।आ।वि॒श॒।स॒मु॒द्रम्ऽइ॑व।सिन्ध॑वः।जुष्टः॑।मि॒त्राय॑।वरु॑णाय।वा॒यवे॑।दि॒वः।वि॒ष्ट॒म्भः।उ॒त्ऽत॒मः॥  
