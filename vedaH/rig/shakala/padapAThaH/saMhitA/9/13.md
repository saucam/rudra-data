

  
सोमः॑।पु॒ना॒नः।अ॒र्ष॒ति॒।स॒हस्र॑ऽधारः।अति॑ऽअविः।वा॒योः।इन्द्र॑स्य।निः॒ऽकृ॒तम्॥  
पव॑मानम्।अ॒व॒स्य॒वः॒।विप्र॑म्।अ॒भि।प्र।गा॒य॒त॒।सु॒ष्वा॒णम्।दे॒वऽवी॑तये॥  
पव॑न्ते।वाज॑ऽसातये।सोमाः॑।स॒हस्र॑ऽपाजसः।गृ॒णा॒नाः।दे॒वऽवी॑तये॥  
उ॒त।नः॒।वाज॑ऽसातये।पव॑स्व।बृ॒ह॒तीः।इषः॑।द्यु॒ऽमत्।इ॒न्दो॒ इति॑।सु॒ऽवीर्य॑म्॥  
ते।नः॒।स॒ह॒स्रिण॑म्।र॒यिम्।पव॑न्ताम्।आ।सु॒ऽवीर्य॑म्।सु॒वा॒नाः।दे॒वासः॑।इन्द॑वः॥  
अत्याः॑।हि॒या॒नाः।न।हे॒तृऽभिः॑।असृ॑ग्रम्।वाज॑ऽसातये।वि।वार॑म्।अव्य॑म्।आ॒शवः॑॥  
वा॒श्राः।अ॒र्ष॒न्ति॒।इन्द॑वः।अ॒भि।व॒त्सम्।न।धे॒नवः॑।द॒ध॒न्वि॒रे।गभ॑स्त्योः॥  
जुष्टः॑।इन्द्रा॑य।म॒त्स॒रः।पव॑मान।कनि॑क्रदत्।विश्वाः॑।अप॑।द्विषः॑।ज॒हि॒॥  
अ॒प॒ऽघ्नन्तः॑।अरा॑व्णः।पव॑मानाः।स्वः॒ऽदृशः॑।योनौ॑।ऋ॒तस्य॑।सी॒द॒त्स॒॥  
