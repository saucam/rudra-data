

  
ए॒ते।सोमाः॑।अ॒भि।प्रि॒यम्।इन्द्र॑स्य।काम॑म्।अ॒क्ष॒र॒न्।वर्ध॑न्तः।अ॒स्य॒।वी॒र्य॑म्॥  
पु॒ना॒नासः॑।च॒मू॒ऽसदः॑।गच्छ॑न्तः।वा॒युम्।अ॒श्विना॑।ते।नः॒।धा॒न्तु॒।सु॒ऽवीर्य॑म्॥  
इन्द्र॑स्य।सो॒म॒।राध॑से।पु॒ना॒नः।हार्दि॑।चो॒द॒य॒।ऋ॒तस्य॑।योनि॑म्।आ॒ऽसद॑म्॥  
मृ॒जन्ति॑।त्वा॒।दश॑।क्षिपः॑।हि॒न्वन्ति॑।स॒प्त।धी॒तयः॑।अनु॑।विप्राः॑।अ॒मा॒दि॒षुः॒॥  
दे॒वेभ्यः॑।त्वा॒।मदा॑य।कम्।सृ॒जा॒नम्।अति॑।मे॒ष्यः॑।सम्।गोभिः॑।वा॒स॒या॒म॒सि॒॥  
पु॒ना॒नः।क॒लशे॑षु।आ।वस्त्रा॑णि।अ॒रु॒षः।हरिः॑।परि॑।गव्या॑नि।अ॒व्य॒त॒॥  
म॒घोनः॑।आ।प॒व॒स्व॒।नः॒।ज॒हि।विश्वाः॑।अप॑।द्विषः॑।इन्दो॒ इति॑।सखा॑यम्।आ।वि॒श॒॥  
वृ॒ष्टिम्।दि॒वः।परि॑।स्र॒व॒।द्यु॒म्नम्।पृ॒थि॒व्याः।अधि॑।सहः॑।नः॒।सो॒म॒।पृ॒त्ऽसु।धाः॒॥  
नृ॒ऽचक्ष॑सम्।त्वा॒।व॒यम्।इन्द्र॑ऽपीतम्।स्वः॒ऽविद॑म्।भ॒क्षी॒महि॑।प्र॒ऽजाम्।इष॑म्॥  
