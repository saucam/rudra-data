

  
अ॒या।सोमः॑।सु॒ऽकृ॒त्यया॑।म॒हः।चि॒त्।अ॒भि।अ॒व॒र्ध॒त॒।म॒न्दा॒नः।उत्।वृ॒ष॒ऽय॒ते॒॥  
कृ॒तानि॑।इत्।अ॒स्य॒।कर्त्वा॑।चेत॑न्ते।द॒स्यु॒ऽतर्ह॑णा।ऋ॒णा।च॒।धृ॒ष्णुः।च॒य॒ते॒॥  
आत्।सोमः॑।इ॒न्द्रि॒यः।रसः॑।वज्रः॑।स॒ह॒स्र॒ऽसाः।भु॒व॒त्।उ॒क्थम्।यत्।अ॒स्य॒।जाय॑ते॥  
स्व॒यम्।क॒विः।वि॒ऽध॒र्तरि॑।विप्रा॑य।रत्न॑म्।इ॒च्छ॒ति॒।यदि॑।म॒र्मृ॒ज्यते॑।धियः॑॥  
सि॒सा॒सतुः॑।र॒यी॒णाम्।वाजे॑षु।अर्व॑ताम्ऽइव।भरे॑षु।जि॒ग्युषा॑म्।अ॒सि॒॥  
