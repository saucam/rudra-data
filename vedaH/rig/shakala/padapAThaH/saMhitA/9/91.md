

  
अस॑र्जि।वक्वा॑।रथ्ये॑।यथा॑।आ॒जौ।धि॒या।म॒नोता॑।प्र॒थ॒मः।म॒नी॒षी।दश॑।स्वसा॑रः।अधि॑।सानौ॑।अव्ये॑।अज॑न्ति।वह्नि॑म्।सद॑नानि।अच्छ॑॥  
वी॒ती।जन॑स्य।दि॒व्यस्य॑।क॒व्यैः।अधि॑।सु॒वा॒नः।न॒हु॒ष्ये॑भिः।इन्दुः॑।प्र।यः।नृऽभिः॑।अ॒मृतः॑।मर्त्ये॑भिः।म॒र्मृ॒जा॒नः।अवि॑ऽभिः।गोभिः॑।अ॒त्ऽभिः॥  
वृषा॑।वृष्णे॑।रोरु॑वत्।अं॒शुः।अ॒स्मै॒।पव॑मानः।रुश॑त्।ई॒र्ते॒।पयः॑।गोः।स॒हस्र॑म्।ऋक्वा॑।प॒थिऽभिः॑।व॒चः॒ऽवित्।अ॒ध्व॒स्मऽभिः॑।सूरः॑।अण्व॑म्।वि।या॒ति॒॥  
रु॒जा।दृ॒ळ्हा।चि॒त्।र॒क्षसः॑।सदां॑सि।पु॒ना॒नः।इ॒न्दो॒ इति॑।ऊ॒र्णु॒हि॒।वि।वाजा॑न्।वृ॒श्च।उ॒परि॑ष्टात्।तु॒ज॒ता।व॒धेन॑।ये।अन्ति॑।दू॒रात्।उ॒प॒ऽना॒यम्।ए॒षा॒म्॥  
सः।प्र॒त्न॒ऽवत्।नव्य॑से।वि॒श्व॒ऽवा॒र॒।सु॒ऽउ॒क्ताय॑।प॒थः।कृ॒णु॒हि॒।प्राचः॑।ये।दुः॒ऽसहा॑सः।व॒नुषा॑।बृ॒हन्तः॑।तान्।ते॒।अ॒श्य्चाम॒।पु॒रु॒ऽकृ॒त्।पु॒रु॒क्षो॒ इति॑ पुरुऽक्षो॥  
ए॒व।पु॒ना॒नः।अ॒पः।स्वः॑।गाः।अ॒स्मभ्य॑म्।तो॒का।तन॑यानि।भूरि॑।शम्।नः॒।क्षेत्र॑म्।उ॒रु।ज्योतीं॑षि।सो॒म॒।ज्योक्।नः॒।सूर्य॑म्।दृ॒शये॑।रि॒री॒हि॒॥  
