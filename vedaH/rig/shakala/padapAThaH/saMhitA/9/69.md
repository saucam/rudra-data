

  
इषुः॑।न।धन्व॑न्।प्रति॑।धी॒य॒ते॒।म॒तिः।व॒त्सः।न।मा॒तुः।उप॑।स॒र्जि॒।ऊर्ध॑नि।उ॒रुधा॑राऽइव।दु॒हे॒।अग्रे॑।आ॒ऽय॒ती।अस्य॑।व्र॒तेषु॑।अपि॑।सोमः॑।इ॒ष्य॒ते॒॥  
उपो॒ इति॑।म॒तिः पृ॒च्यते॑।सि॒अयते॑।मधु॑।म॒न्द्र॒ऽअज॑नी।चो॒द॒ते॒।अ॒न्तः।आ॒सनि॑।पव॑मानः।स॒म्ऽत॒निः।प्र॑घ्न॒ताम्ऽइ॑व।मधु॑ऽमान्।द्र॒प्सः।परि॑।वार॑म्।अ॒र्ष॒ति॒॥  
अव्ये॑।व॒धू॒ऽयुः।प॒व॒ते॒।परि॑।त्व॒चि।श्र॒थ्नी॒ते।न॒प्तीः।अदि॑तेः।ऋ॒तम्।य॒ते।हरिः॑।अ॒क्रा॒न्।य॒ज॒तः।स॒म्ऽय॒तः।मदः॑।नृ॒म्ना।शिशा॑नः।म॒हि॒षः।न।शो॒भ॒ते॒॥  
उ॒क्षा।मि॒मा॒ति॒।प्रति॑।य॒न्ति॒।धे॒नवः॑।दे॒वस्य॑।दे॒वीः।उप॑।य॒न्ति॒।निः॒ऽकृ॒तम्।अति॑।अ॒क्र॒मी॒त्।अर्जु॑नम्।वार॑म्।अ॒व्यय॑म्।अत्क॑म्।न।नि॒क्तम्।परि॑।सोमः॑।अ॒व्य॒त॒॥  
अमृ॑क्तेन।रुश॑ता।वास॑सा।हरिः॑।अम॑र्त्यः।निः॒ऽनि॒जा॒नः।परि॑।व्य॒त॒।दि॒वः।पृ॒ष्ठम्।ब॒र्हणा॑।निः॒ऽनिजे॑।कृ॒त॒।उ॒प॒ऽस्तर॑णम्।च॒म्वोः॑।न॒भ॒स्मय॑म्॥  
सूर्य॑स्यऽइव।र॒श्मयः॑।द्र॒व॒यि॒त्नवः॑।म॒त्स॒रासः॑।प्र॒ऽसुपः॑।सा॒कम्।ई॒र॒ते॒।तन्तु॑म्।त॒तम्।परि॑।सर्गा॑सः।आ॒शवः॑।न।इन्द्रा॑त्।ऋ॒ते।प॒व॒ते॒।धाम॑।किम्।च॒न॥  
सिन्धोः॑ऽइव।प्र॒व॒णे।नि॒म्ने।आ॒शवः॑।वृष॑ऽच्युताः।मदा॑सः।गा॒तुम्।आ॒श॒त॒।शम्।नः॒।नि॒ऽवे॒शे।द्वि॒ऽपदे॑।चतुः॑ऽपदे।अ॒स्मे इति॑।वाजाः॑।सो॒म॒।ति॒ष्ठ॒न्तु॒।कृ॒ष्टयः॑॥  
आ।नः॒।प॒व॒स्व॒।वसु॑ऽमत्।हिर॑ण्यऽवत्।अश्व॑ऽवत्।गोऽम॑त्।यव॑ऽमत्।सु॒ऽवीर्य॑म्।यू॒यम्।हि।सो॒म॒।पि॒तरः॑।मम॑।स्थन॑।दि॒वः।मू॒र्धानः॑।प्रऽस्थि॑ताः।व॒यः॒ऽकृतः॑॥  
ए॒ते।सोमाः॑।पव॑मानासः।इन्द्र॑म्।रथाः॑ऽइव।प्र।य॒युः॒।सा॒तिम्।अच्छ॑।सु॒ताः।प॒वित्र॑म्।अति॑।य॒न्ति॒।अव्य॑म्।हि॒त्वी।व॒व्रिम्।ह॒रितः॑।वृ॒ष्टिम्।अच्छ॑॥  
इन्दो॒ इति॑।इन्द्रा॑य।बृ॒ह॒ते।प॒व॒स्व॒।सु॒ऽमृ॒ळी॒कः।अ॒न॒व॒द्यः।रि॒शादाः॑।भर॑।च॒न्द्राणि॑।गृ॒ण॒ते।वसू॑नि।दे॒वैः।द्या॒वा॒पृ॒थि॒वी॒ इति॑।प्र।अ॒व॒त॒म्।नः॒॥  
