

  
प्र।का॒र॒वः॒।म॒न॒ना।व॒च्यमा॑नाः।दे॒व॒द्रीची॑न्।न॒य॒त॒।दे॒व॒ऽयन्तः॑।द॒क्षि॒णा॒ऽवाट्।वा॒जिनी॑।प्राची॑।ए॒ति॒।ह॒विः।भर॑न्ती।अ॒ग्नये॑।घृ॒ताची॑॥  
आ।रोद॑सी॒ इति॑।अ॒पृ॒णाः॒।जाय॑मानः।उ॒त।प्र।रि॒क्थाः॒।अध॑।नु।प्र॒य॒ज्यो॒ इति॑ प्रऽयज्यो।दे॒वः।चि॒त्।अ॒ग्ने॒।म॒हि॒ना।पृ॒थि॒व्याः।व॒च्यन्ता॑म्।ते॒।वह्न॑यः।स॒प्तऽजि॑ह्वाः॥  
द्यौः।च॒।त्वा॒।पृ॒थि॒वी।य॒ज्ञिया॑सः।नि।होता॑रम्।सा॒द॒य॒न्ते॒।दमा॑य।यदि॑।विशः॑।मानु॑षीः।दे॒व॒ऽयन्तीः॑।प्रय॑स्वतीः।ईळ॑ते।शु॒क्रम्।अ॒र्चिः॥  
म॒हान्।स॒धऽस्थे॑।ध्रु॒वः।आ।निऽस॑त्तः।अ॒न्तः।द्यावा॑।माहि॑ने॒ इति॑।हर्य॑माणः।आस्क्रे॒ इति॑।स॒पत्नी॒ इति॑ स॒ऽपत्नी॑।अ॒जरे॒ इति॑।अमृ॑क्ते॒ इति॑।स॒ब॒र्दुघे॒ इति॑ स॒बः॒ऽदुघे॑।उ॒रु॒ऽगा॒यस्य॑।धे॒नू इति॑॥  
व्र॒ता।ते॒।अ॒ग्ने॒।म॒ह॒तः।म॒हानि॑।तव॑।क्रत्वा॑।रोद॑सी॒ इति॑।आ।त॒त॒न्थ॒।त्वम्।दू॒तः।अ॒भ॒वः॒।जाय॑मानः।त्वम्।ने॒ता।वृ॒ष॒भ॒।च॒र्ष॒णी॒नाम्॥  
ऋ॒तस्य॑।वा॒।के॒शिना॑।यो॒ग्याभिः॑।घृ॒त॒ऽस्नुवा॑।रोहि॑ता।धु॒रि।धि॒ष्व॒।अथ॑।व॒ह।दे॒वान्।दे॒व॒।विश्वा॑न्।सु॒ऽअ॒ध्व॒रा।कृ॒णु॒हि॒।जा॒त॒ऽवे॒दः॒॥  
दि॒वः।चि॒त्।आ।ते॒।रु॒च॒य॒न्त॒।रो॒काः।उ॒षः।वि॒ऽभा॒तीः।अनु॑।भा॒सि॒।पू॒र्वीः।अ॒पः।यत्।अ॒ग्ने॒।उ॒शध॑क्।वने॑षु।होतुः॑।म॒न्द्रस्य॑।प॒नय॑न्त।दे॒वाः॥  
उ॒रौ।वा॒।ये।अ॒न्तरि॑क्षे।मद॑न्ति।दि॒वः।वा॒।ये।रो॒च॒ने।सन्ति॑।दे॒वाः।ऊमाः॑।वा॒।ये।सु॒ऽहवा॑सः।यज॑त्राः।आ॒ऽये॒मि॒रे।र॒थ्यः॑।अ॒ग्ने॒।अश्वाः॑॥  
आ।ए॒भिः॒।अ॒ग्ने॒।स॒ऽरथ॑म्।या॒हि॒।अ॒र्वाङ्।ना॒नाऽर॒थम्।वा॒।वि॒ऽभवः॑।हि।अश्वाः॑।पत्नी॑ऽवतः।त्रिं॒शत॑म्।त्रीन्।च॒।दे॒वान्।अ॒नु॒ऽस्व॒धम्।आ।व॒ह॒।मा॒दय॑स्व॥  
सः।होता॑।यस्य॑।रोद॑सी॒ इति॑।चि॒त्।उ॒र्वी इति॑।य॒ज्ञम्ऽय॑ज्ञम्।अ॒भि।वृ॒धे।गृ॒णी॒तः।प्राची॒ इति॑।अ॒ध्व॒राऽइ॑व।त॒स्थ॒तुः।सु॒मेके॒ इति॑ सु॒ऽमेके॑।ऋ॒तव॑री॒ इत्यृ॒तऽव॑री।ऋ॒तऽजा॑तस्य।स॒त्ये इति॑॥  
इळा॑म्।अ॒ग्ने॒।पु॒रु॒ऽदंस॑म्।स॒निम्।गोः।श॒श्व॒त्ऽत॒मम्।हव॑मानाय।सा॒ध॒।स्यात्।नः॒।सू॒नुः।तन॑यः।वि॒जाऽवा॑।अ॒ग्ने॒।सा।ते॒।सु॒ऽम॒तिः।भू॒तु॒।अ॒स्मे इति॑॥  
