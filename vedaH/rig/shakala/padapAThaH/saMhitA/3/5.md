

  
प्रति॑।अ॒ग्निः।उ॒षसः॑।चेकि॑तानः।अबो॑धि।विप्रः॑।प॒द॒ऽवीः।क॒वी॒नाम्।पृ॒थु॒ऽपाजाः॑।दे॒व॒यत्ऽभिः॑।समि॑द्धः।अप॑।द्वारा॑।तम॑सः।वह्निः॑।आ॒व॒रित्या॑वः॥  
प्र।इत्।ऊँ॒ इति॑।अ॒ग्निः।व॒वृ॒धे॒।स्तोमे॑भिः।गीः॒ऽभिः।स्तो॒तॄ॒णाम्।न॒म॒स्यः॑।उ॒क्थैः।पू॒र्वीः।ऋ॒तस्य॑।स॒म्ऽदृशः॑।च॒का॒नः।सम्।दू॒तः।अ॒द्यौ॒त्।उ॒षसः॑।वि॒ऽरो॒के॥  
अधा॑यि।अ॒ग्निः।मानु॑षीषु।वि॒क्षु।अ॒पाम्।गर्भः॑।मि॒त्रः।ऋ॒तेन॑।साध॑न्।आ।हि॒र्य॒तः।य॒ज॒तः।सानु॑।अ॒स्था॒त्।अभू॑त्।ऊँ॒ इति॑।विप्रः॑।हव्यः॑।म॒ती॒नाम्॥  
मि॒त्रः।अ॒ग्निः।भ॒व॒ति॒।यत्।सम्ऽइ॑द्धः।मि॒त्रः।होता॑।वरु॑णः।ज॒तऽवे॑दाः।मि॒त्रः।अ॒ध्व॒र्युः।इ॒षि॒रः।दमू॑नाः।मि॒त्रः।सिन्धू॑नाम्।उ॒त।पर्व॑तानाम्॥  
पाति॑।प्रि॒यम्।रि॒पः।अग्र॑म्।प॒दम्।वेः।पाति॑।य॒ह्वः।चर॑णम्।सूर्य॑स्य।पाति॑।नाभा॑।स॒प्तऽशी॑र्षाणाम्।अ॒ग्निः।पाति॑।दे॒वाना॑म्।उ॒प॒ऽमाद॑म्।ऋ॒ष्वः॥  
ऋ॒भुः।च॒क्रे॒।ईड्य॑म्।चारु॑।नाम॑।विश्वा॑नि।दे॒वः।व॒युना॑नि।वि॒द्वान्।स॒मस्य॑।चर्म॑।घृ॒तऽव॑त् प॒दम्।वेः।तत्।इत्।अ॒ग्निः।र॒क्ष॒ति॒।अप्र॑ऽयुच्छन्॥  
आ।योनि॑म्।अ॒ग्निः।घृ॒तऽव॑न्तम्।अ॒स्था॒त्।पृ॒थुऽप्र॑गानम्।उ॒शन्त॑म्।उशा॒नः।दीद्या॑नः।शुचिः॑।ऋ॒ष्वः।पा॒व॒कः।पुनः॑ऽपुनः।मा॒तरा॑।नव्य॑सी॒ इति॑।क॒रिति॑ कः॥  
स॒द्यः।जा॒तः।ओष॑धीभिः।व॒व॒क्षे॒।यदि॑।वर्ध॑न्ति।प्र॒ऽस्वः॑।घृ॒तेन॑।आपः॑ऽइव।प्र॒ऽवता॑।शुम्भ॑मानाः।उ॒रु॒ष्यत्।अ॒ग्निः।पि॒त्रोः।उ॒पऽस्थे॑॥  
उत्।ऊ॒आ॑म् इति॑।स्तु॒तः।स॒म्ऽइधा॑।य॒ह्वः।अ॒द्यौ॒त्।वर्ष्म॑न्।दि॒वः।अधि॑।नाभा॑।पृ॒थि॒व्याः।मि॒त्रः।अ॒ग्निः।ईड्यः॑।मा॒त॒रिश्वा॑।आ।दू॒तः।व॒क्ष॒त्।य॒जथा॑य।दे॒वान्॥  
उत्।अ॒स्त॒म्भी॒त्।स॒म्ऽइधा॑।नाक॑म्।ऋ॒ष्वः।अ॒ग्निः।भव॑न्।उ॒त्ऽत॒मः।रो॒च॒नाना॑म्।यदि॑।भृगु॑ऽभ्यः॑।परि॑।मा॒त॒रिश्वा॑।गुहा॑।सन्त॑म्।ह॒व्य॒ऽवाह॑म्।स॒म्ऽई॒धे॥  
इळा॑म्।अ॒ग्ने॒।पु॒रु॒ऽदंस॑म्।स॒निम्।गोः।श॒श्व॒त्ऽत॒मम्।हव॑मानाय।सा॒ध॒।स्यात्।नः॒।सू॒नुः।तन॑यः।वि॒जाऽवा॑।अ॒ग्ने॒।सा।ते॒।सु॒ऽम॒तिः।भू॒तु॒।अ॒स्मे इति॑॥  
