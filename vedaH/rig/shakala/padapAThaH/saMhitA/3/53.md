

  
इन्द्रा॑पर्वता।बृ॒ह॒ता।रथे॑न।वा॒मीः।इषः॑।आ।व॒ह॒त॒म्।सु॒ऽवीराः॑।वी॒तम्।ह॒व्यानि॑।अ॒ध्व॒रेषु॑।दे॒वा॒।वर्धे॑थाम्।गीः॒ऽभिः।इळि॑या।मद॑न्ता॥  
तिष्ठ॑।सु।क॒म्।म॒घ॒ऽव॒न्।मा।परा॑।गाः॒।सोम॑स्य।नु।त्वा॒।सुऽसु॑तस्य।य॒क्षि॒।पि॒तुः।न।पु॒त्रः।सिच॑म्।आ।र॒भे॒।ते॒।इन्द्र॑।स्वादि॑ष्ठया।गि॒रा।श॒ची॒ऽवः॒॥  
शंसा॑व।अ॒ध्व॒र्यो॒ इति॑।प्रति॑।मे॒।गृ॒णी॒हि॒।इन्द्रा॑य।वाहः॑।कृ॒ण॒वा॒व॒।जुष्ट॑म्।आ।इ॒दम्।ब॒र्हिः।यज॑मानस्य।सी॒द॒।अथ॑।च॒।भू॒त्।उ॒क्थम्।इन्द्रा॑य।श॒स्तम्॥  
जा॒या।इत्।अस्त॑म्।म॒घ॒ऽव॒न्।सा।इत्।ऊँ॒ इति॑।योनिः॑।तत्।इत्।त्वा॒।यु॒क्ताः।हर॑यः।व॒ह॒न्तु॒।य॒दा।क॒दा।च॒।सु॒नवा॑म।सोम॑म्।अ॒ग्न्।त्वा॒।दू॒तः।ध॒न्वा॒ति॒।अच्छ॑॥  
परा॑।या॒हि॒।म॒घ॒ऽव॒न्।आ।च॒।या॒हि॒।इन्द्र॑।भ्रा॒तः॒।उ॒भ॒यत्र॑।ते॒।अर्थ॑म्।यत्र॑।रथ॑स्य।बृ॒ह॒तः।नि॒ऽधान॑म्।वि॒ऽमोच॑नम्।वा॒जिनः॑।रास॑भस्य॥  
अपाः॑।सोम॑म्।अस्त॑म्।इ॒न्द्र॒।प्र।या॒हि॒।क॒ल्या॒णीः।जा॒या।सु॒ऽरण॑म्।गृ॒हे।ते॒।यत्र॑।रथ॑स्य।बृ॒ह॒तः।नि॒ऽधान॑म्।वि॒ऽमोच॑नम्।वा॒जिनः॑।दक्षि॑णाऽवत्॥  
इ॒मे।भो॒जाः।अङ्गि॑रसः।विऽरू॑पाः।दि॒वः।पु॒त्रासः॑।असु॑रस्य।वी॒राः।वि॒श्वामि॑त्राय।दद॑तः।म॒घानि॑।स॒ह॒स्र॒ऽसा॒वे।प्र।ति॒र॒न्ते॒।आयुः॑॥  
रू॒पम्ऽरू॑पम्।म॒घऽवा॑।बो॒भ॒वी॒ति॒।मा॒याः।कृ॒ण्वा॒नः।त॒न्व॑म्।परि॑।स्वाम्।त्रिः।यत्।दि॒वः।परि॑।मु॒हू॒र्तम्।आ।अगा॑त्।स्वैः।मन्त्रैः॑।अनृ॑तुऽपाः।ऋ॒तऽवा॑॥  
म॒हान्।ऋषिः॑।दे॒व॒ऽजाः।दे॒वऽजू॑तः।अस्त॑भ्नात्।सिन्धु॑म्।अ॒र्ण॒वम्।नृ॒ऽचक्षाः॑।वि॒श्वामि॑त्रः।यत्।अव॑हत्।सु॒ऽदास॑म्।अप्रि॑यायत।कु॒शि॒केभिः॑।इन्द्रः॑॥  
हं॒साःऽइ॑व।कृ॒णु॒थ॒।श्लोक॑म्।अद्रि॑ऽभिः।मद॑न्तः।गीः॒ऽभिः।अ॒ध्व॒रे।सु॒ते।सचा॑।दे॒वेभिः॑।वि॒प्राः॒।ऋ॒ष॒यः॒।नृ॒ऽच॒क्ष॒सः॒।वि।पि॒ब॒ध्व॒म्।कु॒शि॒काः॒।सो॒म्यम्।मधु॑॥  
उप॑।प्र।इ॒त॒।कु॒शि॒काः॒।चे॒तय॑ध्वम्।अश्व॑म्।रा॒ये।प्र।मु॒ञ्च॒त॒।सु॒ऽदासः॑।राजा॑।वृ॒त्रम्।ज॒ङ्घ॒न॒त्।प्राक्।अपा॑क्।उद॑क्।अथ॑।य॒जा॒ते॒।वरे॑।आ।पृ॒थि॒व्याः॥  
यः।इ॒मे इति॑।रोद॑सी॒ इति॑।उ॒भे इति॑।अ॒हम्।इन्द्र॑म्।अतु॑स्तवम्।वि॒श्वामि॑त्रस्य।र॒क्ष॒ति॒।ब्रह्म॑।इ॒दम्।भार॑तम्।जन॑म्॥  
वि॒श्वामि॑त्राः।अ॒रा॒स॒त॒।ब्रह्म॑।इन्द्रा॑य।व॒ज्रिणे॑।कर॑त्।इत्।नः॒।सु॒ऽराध॑सः॥  
किम्।ते॒।कृ॒ण्व॒न्ति॒।कीक॑टेषु।गावः॑।न।आ॒ऽशिर॑न्।दु॒ह्रे।न।त॒प॒न्ति॒।घ॒र्मम्।आ।नः॒।भ॒र॒।प्रऽम॑गन्दस्य।वेदः॑।नै॒चा॒ऽशा॒खम्।म॒घ॒ऽव॒न्।र॒न्ध॒य॒।नः॒॥  
स॒स॒र्प॒रीः।अम॑तिम्।बाध॑माना।बृ॒हत्।मि॒मा॒य॒।ज॒मद॑ग्निऽदत्ता।आ।सूर्य॑स्य।दु॒हि॒ता।त॒ता॒न॒।श्रवः॑।दे॒वेषु॑।अ॒मृत॑म्।अ॒जु॒र्यम्॥  
स॒स॒र्प॒रीः।अ॒भ॒र॒त्।तूय॑म्।ए॒भ्यः॒।अधि॑।श्रवः॑।पाञ्च॑ऽजन्यासु।कृ॒ष्टिषु॑।सा।प॒क्ष्या॑।नव्य॑म्।आयुः॑।दधा॑ना।याम्।मे॒।प॒ल॒स्तिऽज॒म॒द॒ग्नयः॑।द॒दुः॥  
स्थि॒रौ।गावौ॑।भ॒व॒ता॒म्।वी॒ळुः।अक्षः॑।मा।ई॒षा।वि।व॒र्हि॒।मा।यु॒गम्।वि।शा॒रि॒।इन्द्रः॑।पा॒त॒ल्ये॒३॒॑ इति॑।द॒द॒ता॒म्।शरी॑तोः।अरि॑ष्टऽनेमे।अ॒भि।नः॒।स॒च॒स्व॒॥  
बल॑म्।धे॒हि॒।त॒नूषु॑।नः॒।बल॑म्।इ॒न्द्र॒।अ॒न॒ळुत्ऽसु॑।नः॒।बल॑म्।तो॒काय॑।तन॑याय।जी॒वसे।त्वम्।हि।ब॒ल॒ऽदाः।असि॑॥  
अ॒भि।व्य॒य॒स्व॒।ख॒दि॒रस्य॑।सार॑म्।ओजः॑।धे॒हि॒।स्प॒न्द॒ने।शिं॒शपा॑याम्।अक्ष॑।वी॒ळो॒ इति॑।वी॒ळि॒त॒।वी॒ळय॑स्व।मा।यामा॑त्।अ॒स्मात्।अव॑।जी॒हि॒पः॒।नः॒॥  
अ॒यम्।अ॒स्मान्।वन॒स्पतिः॑।मा।च॒।हाः।मा।च॒।रि॒रि॒ष॒त्।स्व॒स्ति।आ।गृ॒हेभ्यः॑।आ।अ॒व॒सै।आ।वि॒ऽमोच॑नात्॥  
इन्द्र॑।ऊ॒तिऽभिः॑।ब॒हु॒लाभिः॑।नः॒।अ॒द्य।या॒त्ऽश्रे॒ष्ठाभिः॑।म॒घ॒ऽव॒न्।शू॒र॒।जि॒न्व॒।यः।नः॒।द्वेष्टि॑।अध॑रः।सः।प॒दी॒ष्ट॒।यम्।ऊँ॒ इति॑।द्वि॒ष्मः।तम्।ऊँ॒ इति॑।प्रा॒णः।ज॒हा॒तु॒॥  
प॒र॒शुम्।चि॒त्।वि।त॒प॒ति॒।शि॒म्ब॒लम्।चि॒त्।वि।वृ॒श्च॒ति॒।उ॒खा।चि॒त्।इ॒न्द्र॒ येष॑न्ती।प्रऽय॑स्ता।फेन॑म्।अ॒स्य॒ति॒॥  
न।साय॑कस्य।चि॒कि॒ते॒।ज॒ना॒सः॒।लो॒धम्।न॒य॒न्ति॒।पशु॑।मन्य॑मानाः।न।अवा॑जिनम्।वा॒जिना॑।हा॒स॒य॒न्ति॒।न।ग॒र्द॒भम्।पु॒रः।अश्वा॑त्।न॒य॒न्ति॒॥  
इ॒मे।इ॒न्द्र॒।भ॒र॒तस्य॑।पु॒त्राः।अ॒प॒ऽपि॒त्वम्।चि॒कि॒तुः॒।न।प्र॒ऽपि॒त्वम्।हि॒न्वन्ति॑।अश्व॑म्।अर॑णम्।न।नित्य॑म्।ज्या॒ऽवाज॑म्।परि॑।न॒य॒न्ति॒।आ॒जौ॥  
