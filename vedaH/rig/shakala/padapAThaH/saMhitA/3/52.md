

  
धा॒नाऽव॑न्तम्।क॒र॒म्भिण॑म्।अ॒पू॒पऽव॑न्तम्।उ॒क्थिन॑म्।इन्द्र॑।प्रा॒तः।जु॒ष॒स्व॒।नः॒॥  
पु॒रो॒ळास॑म्।प॒च॒त्य॑म्।जु॒षस्व॑।इ॒न्द्र॒।आ।गु॒र॒स्व॒।च॒।तुभ्य॑म्।ह॒व्यानि॑।सि॒स्र॒ते॒॥  
पु॒रो॒ळास॑म्।च॒।नः॒।घसः॑।जो॒षया॑से।गिरः॑।च॒।नः॒।व॒धू॒युःऽइ॑व।योष॑णाम्॥  
पु॒रो॒ळास॑म्।स॒न॒ऽश्रु॒त॒।प्रा॒तः॒ऽसा॒वे।जु॒ष॒स्व॒।नः॒।इन्द्र॑।क्रतुः॑।हि।ते॒।बृ॒हन्॥  
माध्य॑न्दिनस्य।सव॑नस्य।धा॒नाः।पु॒रो॒ळास॑म्।इ॒न्द्र॒।कृ॒ष्व॒।इ॒ह।चारु॑म्।प्र।यत्।स्तो॒ता।ज॒रि॒ता।तूर्णि॑ऽअर्थः।वृ॒ष॒ऽयमा॑णः।उप॑।गीः॒ऽभिः।ईट्टे॑॥  
तृ॒तीये॑।धा॒नाः।सव॑ने।पु॒रु॒ऽस्तु॒त॒।पु॒रो॒ळाश॑म्।आऽहु॑तम्।म॒म॒ह॒स्व॒।नः॒।ऋ॒भु॒ऽमन्त॑म्।वाज॑ऽवन्तम्।त्वा॒।क॒वे॒।प्रय॑स्वन्तः।उप॑।शि॒क्षे॒म॒।धी॒तिऽभिः॑॥  
पू॒ष॒ण्ऽवते॑।ते॒।च॒कृ॒म॒।क॒र॒म्भम्।हरि॑ऽवते।हरि॑ऽअश्वाय।धा॒नाः।अ॒पू॒पम्।अ॒द्धि॒।सऽग॑णः।म॒रुत्ऽभिः॑।सोम॑म्।पि॒ब॒।वृ॒त्र॒ऽहा।शू॒र॒।वि॒द्वान्॥  
प्रति॑।धा॒नाः।भ॒र॒त॒।तूय॑म्।अ॒स्मै॒।पु॒रो॒ळाश॑म्।वी॒रऽत॑माय।नृ॒णाम्।दि॒वेऽदि॑वे।स॒ऽदृशीः॑।इ॒न्द्र॒।तुभ्य॑म्।वर्ध॑न्तु।त्वा॒।सो॒म॒ऽपेया॑य।धृ॒ष्णो॒ इति॑॥  
