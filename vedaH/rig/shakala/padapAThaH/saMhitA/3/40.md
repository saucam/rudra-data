

  
इन्द्र॑।त्वा॒।वृ॒ष॒भम्।व॒यम्।सु॒ते।सोमे॑।ह॒वा॒म॒हे॒।सः।पा॒हि॒।मध्वः॑।अन्ध॑सः॥  
इन्द्र॑।क्र॒तु॒ऽविद॑म्।सु॒तम्।सोम॑म्।ह॒र्य॒।पु॒रु॒ऽस्तु॒त॒।पिब॑।आ।वृ॒ष॒स्व॒।ततृ॑पिम्॥  
इन्द्र॑।प्र।नः॒।धि॒तऽवा॑नम्।य॒ज्ञम्।विश्वे॑भिः।दे॒वेभिः॑।ति॒र।स्त॒वा॒न॒।वि॒श्प॒ते॒॥  
इन्द्र॑।सोमाः॑।सु॒ताः।इ॒मे।तव॑।प्र।य॒न्ति॒।स॒त्ऽप॒ते॒।क्षय॑म्।च॒न्द्रासः॑।इन्द॑वः॥  
द॒धि॒ष्व।ज॒ठरे॑।सु॒तम्।सोम॑म्।इ॒न्द्र॒।वरे॑ण्यम्।तव॑।द्यु॒क्षासः॑।इन्द॑वः॥  
गिर्व॑णः।पा॒हि।नः॒।सु॒तम्।मधोः॑।धारा॑भिः।अ॒ज्य॒से॒।इन्द्र॑।त्वाऽदा॑तम्।इत्।यशः॑॥  
अ॒भि।द्यु॒म्नानि॑।व॒निनः॑।इन्द्र॑म्।स॒च॒न्ते॒।अक्षि॑ता।पी॒त्वी।सोम॑स्य।व॒वृ॒धे॒॥  
अ॒र्वा॒ऽवतः॑।नः॒।आ।ग॒हि॒।प॒रा॒ऽवतः॑।च॒।वृ॒त्र॒ह॒न्।इ॒माः।जु॒ष॒स्व॒।नः॒।गिरः॑॥  
यत्।अ॒न्त॒रा।प॒रा॒वत॑म्।अ॒र्वा॒वत॑म्।च॒।हू॒यसे॑।इन्द्र॑।इ॒ह।ततः॑।आ।ग॒हि॒॥  
