

  
भव॑।नः॒।अ॒ग्ने॒।सु॒ऽमनाः॑।उप॑ऽइतौ।सखा॑ऽइव।सख्ये॑।पि॒तराऽइव।सा॒धुः।पु॒रु॒ऽद्रुहः॑।हि।क्षि॒तयः॑।जना॑नाम्।प्रति॑।प्र॒ती॒चीः।द॒ह॒ता॒त्।अरा॑तीः॥  
तपो॒ इति॑।सु।अ॒ग्ने॒।अन्त॑रान्।अ॒मित्रा॑न्।तप॑।शंस॑म्।अर॑रुषः।पर॑स्य।तपो॒ इति॑।व॒सो॒ इति॑।चि॒कि॒ता॒नः।अ॒चित्ता॑न्।वि।ते॒।ति॒ष्ठ॒न्ता॒म्।अ॒जराः॑।अ॒यासः॑॥  
इ॒ध्मेन॑।अ॒ग्ने॒।इ॒च्छमा॑नः।घृ॒तेन॑।जु॒होमि॑।ह॒व्यम्।तर॑से।बला॑य।याव॑त्।ईशे॑।ब्रह्म॑णा।वन्द॑मानः।इ॒माम्।धिय॑म्।श॒त॒ऽसेया॑य।दे॒वीम्॥  
उत्।शो॒चिषा॑।स॒ह॒सः॒।पु॒त्र॒।स्तु॒तः।बृ॒हत्।वयः॑।श॒श॒मा॒नेषु॑।धे॒हि॒।रे॒वत्।अ॒ग्ने॒।वि॒श्वामि॑त्रेषु।शम्।योः।म॒र्मृ॒ज्म।ते॒।त॒न्व॑म्।भूरि॑।कृत्वः॑॥  
कृ॒धि।रत्न॑म्।सु॒ऽस॒नि॒तः॒।धना॑नाम्।सः।घ॒।इत्।अ॒ग्ने॒।भ॒व॒सि॒।यत्।समि॑द्धः।स्तो॒तुः।दु॒रो॒णे।सु॒ऽभग॑स्य।रे॒वत्।सृ॒प्रा।क॒रस्ना॑।द॒धि॒षे॒।वपूं॑षि॥  
