

  
अ॒ग्निम्।उ॒षस॑म्।अ॒श्विना॑।द॒धि॒ऽक्राम्।विऽउ॑ष्टिषु।ह॒व॒ते॒।वह्निः॑।उ॒क्थैः।सु॒ऽज्योति॑षः।नः॒।शृ॒ण्व॒न्तु॒।दे॒वाः।स॒ऽजोष॑सः।अ॒ध्व॒रम्।वा॒व॒शा॒नाः॥  
अग्ने॑।त्री।ते॒।वा॒जि॑ना॑।त्री।ष॒धऽस्था॑।ति॒स्रः।ते॒।जि॒ह्वाः।ऋ॒त॒ऽजा॒त॒।पू॒र्वीः।ति॒स्रः।ऊँ॒ इति॑।ते॒।त॒न्वः॑।दे॒वऽवा॑ताः।ताभिः॑।नः॒।पा॒हि॒।गिरः॑।अप्र॑ऽयुच्छन्॥  
अग्ने॑।भूरी॑णि।तव॑।जा॒त॒ऽवे॒दः॒।देव॑।स्व॒धा॒ऽवः॒।अ॒मृत॑स्य।नाम॑।याः।च॒।मा॒या।मा॒यिना॑म्।वि॒श्व॒म्ऽइ॒न्व॒।त्वे इति॑।पू॒र्वीः।स॒म्ऽद॒धुः।पृ॒ष्ट॒ब॒न्धो॒ इति॑ पृष्टऽबन्धो॥  
अ॒ग्निः।ने॒ता।भगः॑ऽइव।क्षि॒ती॒नाम्।दैवी॑नाम्।दे॒वः।ऋ॒तु॒ऽपाः।ऋ॒तऽवा॑।सः।वृ॒त्र॒ऽहा।स॒नयः॑।वि॒श्वऽवे॑दाः।पर्ष॑त्।विश्वा॑।अति॑।दुः॒ऽइ॒ता।गृ॒णन्त॑म्॥  
द॒धि॒ऽक्राम्।अ॒ग्निम्।उ॒षस॑म्।च॒।दे॒वीम्।बृह॒स्पति॑म्।स॒वि॒तार॑म्।च॒।दे॒वम्।अ॒श्विना॑।मि॒त्रावरु॑णा।भग॑म्।च॒।वसू॑न्।रु॒द्रा॑न्।आ॒दि॒त्या॑न्।इ॒ह।हु॒वे॒॥  
