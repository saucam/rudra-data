

  
सोम॑स्य।मा॒।त॒वसम्।वक्षि॑।अ॒ग्ने॒।वह्नि॑म्।च॒क॒र्थ॒।वि॒दथे॑।यज॑ध्यै।दे॒वान्।अच्छ॑।दीद्य॑त्।यु॒ञ्जे।अद्रि॑म्।श॒म्ऽआ॒ये।अ॒ग्ने॒।त॒न्व॑म्।जु॒ष॒स्व॒॥  
प्राञ्च॑म्।य॒ज्ञम्।च॒कृ॒म॒।वर्ध॑ताम्।गीः।स॒मित्ऽभिः॑।अ॒ग्निम्।नम॑सा।दु॒व॒स्य॒न्।दि॒वः।श॒शा॒सुः॒।वि॒दथा॑।क॒वी॒नाम्।गृसा॑य।चि॒त्।त॒वसे॑।गा॒तुम्।ई॒षुः॒॥  
मयः॑।द॒धे॒।मेधि॑रः।पू॒तऽद॑क्षः।दि॒वः।सु॒ऽबन्धुः॑।ज॒नुषा॑।पृ॒थि॒व्याः।अवि॑न्दन्।ऊँ॒ इति॑।द॒र्श॒तम्।अ॒प्ऽसु।अ॒न्तः।दे॒वासः॑।अ॒ग्निम्।अ॒पसि॑।स्वसॄ॑णाम्॥  
अव॑र्धयन्।सु॒ऽभग॑म्।स॒प्त।य॒ह्वीः।श्वे॒तम्।ज॒ज्ञा॒नम्।अ॒रु॒षम्।म॒हि॒ऽत्वा।शिशु॑म्।न।जा॒तम्।अ॒भि।आ॒रुः॒।अश्वाः॑।दे॒वासः॑।अ॒ग्निम्।जनि॑मन्।व॒पु॒ष्य॒न्॥  
शु॒क्रेभिः॑।अङ्गैः॑।रजः॑।आ॒ऽत॒त॒न्वान्।क्रतु॑म्।पु॒ना॒नः।क॒विऽभिः॑।प॒वित्रैः॑।शो॒चिः।वसा॑नः।परि॑।आयुः॑।अ॒पाम्।श्रियः॑।मि॒मी॒ते॒।बृ॒ह॒तीः।अनू॑नाः॥  
व॒व्राज॑।सी॒म्।अन॑दतीः।अद॑ब्धाः।दि॒वः।य॒ह्वीः।अव॑सानाः।अन॑ग्नाः।सनाः॑।अत्र॑।यु॒व॒तयः॑।सऽयो॑नीः।एक॑म्।गर्भ॑म्।द॒धि॒रे॒।स॒प्त।वाणीः॑॥  
स्ती॒र्णाः।अ॒स्य॒।स॒म्ऽहतः॑।वि॒श्वऽरू॑पा।घृ॒तस्य॑।योनौ॑।स्र॒वथे॑।मधू॑नाम्।अस्थुः॑।अत्र॑।धे॒नवः॑।पिन्व॑मानाः।म॒ही इति॑।द॒स्मस्य॑।मा॒तरा॑।स॒मी॒ची इति॑ स॒म्ऽई॒ची॥  
ब॒भ्रा॒णः।सू॒नो॒ इति॑।स॒ह॒सः॒।वि।अ॒द्यौ॒त्।दधा॑नः।शु॒क्रा।र॒भ॒सा।वपूं॑षि।श्चोत॑न्ति।धाराः॑।मधु॑नः।घृ॒तस्य॑।वृषा॑।यत्र॑।व॒वृ॒धे।काव्ये॑न॥  
पि॒तुः।चि॒त्।ऊधः॑।ज॒नुषा॑।वि॒वे॒द॒।वि।अ॒स्य॒।धाराः॑।अ॒सृ॒ज॒त्।वि।धेनाः॑।गुहा॑।चर॑न्तम्।सखि॑ऽभिः।शि॒वेभिः॑।दि॒वः।य॒ह्वीभिः॑।न।गुहा॑।ब॒भू॒व॒॥  
पि॒तुः।च॒।गर्भ॑म्।ज॒नि॒तुः।च॒।ब॒भ्रे॒।पू॒र्वीः।एकः॑।अ॒ध॒य॒त्।पीप्या॑नाः।वृष्णे॑।स॒पत्नी॒ इति॑ स॒पत्नी॑।शुच॑ये।सब॑न्धू इति॑ सऽब॑न्धू।उ॒भे इति॑।अ॒स्मै॒।म॒नु॒ष्ये॒३॒॑ इति॑।नि।पा॒हि॒॥  
उ॒रौ।म॒हान्।अ॒नि॒ऽबा॒धे।व॒व॒र्ध॒।आपः॑।अ॒ग्निम्।य॒शसः॑।सम्।हि।पू॒र्वीः।ऋ॒तस्य॑।योनौ॑।अ॒श॒य॒त्।दमू॑नाः।जा॒मी॒नाम्।अ॒ग्निः।अ॒पसि॑।स्वसृ॑ॠणाम्॥  
अ॒क्रः।न।ब॒भ्रिः।स॒म्ऽइ॒थे।म॒हीना॑म्।दि॒दृ॒क्षेयः॑।सू॒नवे॑।भाःऽऋ॑जीकः।उत्।उ॒स्रियाः॑।जनि॑ता।यः।ज॒जान॑।अ॒पाम्।गर्भः॑।नृऽत॑मः।य॒ह्वः।अ॒ग्निः॥  
अ॒पाम्।गर्भ॑म्।द॒र्श॒तम्।ओष॑धीनाम्।वना॑।ज॒जा॒न॒।सु॒ऽभगा॑।विऽरू॑पम्।दे॒वासः॑।चि॒त्।मन॑सा।सम्।हि।ज॒ग्मुः।पनि॑ष्ठम्।जा॒तम्।त॒वस॑म्।दु॒व॒स्य॒न्॥  
बृ॒हन्तः॑।इत्।भा॒नवः॑।भाःऽऋ॑जीकम्।अ॒ग्निम्।स॒च॒न्त॒।वि॒ऽद्युतः॑।न।शु॒क्राः।गुहा॑ऽइव।वृ॒द्धम्।सद॑सि।स्वे।अ॒न्तः।अ॒पा॒रे।ऊ॒र्वे।अ॒मृतम्।दुहा॑नाः॥  
ईळे॑।च॒।त्वा॒।यज॑मानः।ह॒विःऽभिः॑।ईळे॑।स॒खि॒ऽत्वम्।सु॒ऽम॒तिम्।निऽका॑मः।दे॒वैः।अवः॑।मि॒मी॒हि॒।सम्।ज॒रि॒त्रे।रक्ष॑।च॒।नः॒।दम्ये॑ऽभिः।अनी॑कैः॥  
उ॒प॒ऽक्षे॒तारः॑।तव॑।सु॒ऽप्र॒नी॒ते॒।अ॒ग्ने॒।विश्वा॑नि।धन्या॑।दधा॑नाः।सु॒ऽरेत॑सा।श्रव॑सा।तुञ्ज॑मानाः।अ॒भि।स्या॒म॒।पृ॒त॒ना॒ऽयून्।अदे॑वान्॥  
आ।दे॒वाना॑म्।अ॒भ॒वः॒।के॒तुः।अ॒ग्ने॒।म॒न्द्रः।विश्वा॑नि।काव्या॑नि।वि॒द्वान्।प्रति॑।मर्ता॑न्।अ॒वा॒स॒यः॒।दमू॑नाः।अनु॑।दे॒वान्।र॒थि॒रः।या॒सि॒।साध॑न्॥  
नि।दु॒रो॒णे।अ॒मृतः॑।मर्त्या॑नाम्।राजा॑।स॒सा॒द॒।वि॒दथा॑नि।साध॑न्।घृ॒तऽप्र॑तीकः।उ॒र्वि॒या।वि।अ॒द्यौ॒त्।अ॒ग्निः।विश्वा॑नि।काव्या॑नि।वि॒द्वान्॥  
आ।नः॒।ग॒हि॒।स॒ख्येभिः॑।शि॒वेभिः॑।म॒हान्।म॒हीभिः॑।ऊ॒तिऽभिः॑।स॒र॒ण्यन्।अ॒स्मे इति॑।र॒यिम्।ब॒हु॒लम्।सम्ऽत॑रुत्रम्।सु॒ऽवाच॑म्।भा॒गम्।य॒शस॑म्।कृ॒धि॒।नः॒॥  
ए॒ता।ते॒।अ॒ग्ने॒।जनि॑म।सना॑नि।प्र।पू॒र्व्याय॑।नूत॑नानि।वो॒च॒म्।म॒हान्ति॑।वृष्णे॑।सव॑ना।कृ॒ता।इ॒मा।जन्म॑न्ऽजन्मन्।निऽहि॑तः।जा॒तऽवे॑दाः॥  
जन्म॑न्ऽजन्मन्।निऽहि॑तः।जा॒तऽवे॑दाः।वि॒श्वामि॑त्रेभिः।इ॒ध्य॒ते॒।अज॑स्रः।तस्य॑।व॒यम्।सु॒ऽम॒तौ।य॒ज्ञिय॑स्य।अपि॑।भ॒द्रे।सौ॒म॒न॒से।स्या॒म॒॥  
इ॒मम्।य॒ज्ञम्।स॒ह॒सा॒ऽव॒न्।त्वम्।नः॒।दे॒व॒ऽत्रा।धे॒हि॒।सु॒ऽक्र॒तो॒ इति॑ सुऽक्रतो।ररा॑णः।प्र।यं॒सि॒।हो॒तः॒।बृ॒ह॒तीः।इषः॑।नः॒।अ॒ग्ने॒।महि॑।द्रवि॑णम्।आ।य॒ज॒स्व॒॥  
इळा॑म्।अ॒ग्ने॒।पु॒रु॒ऽदंस॑म्।स॒निम्।गोः।श॒श्व॒त्ऽत॒मम्।हव॑मानाय।सा॒ध॒।स्यात्।नः॒।सू॒नुः।तन॑यः।वि॒जाऽवा॑।अ॒ग्ने॒।सा।ते॒।सु॒ऽम॒तिः।भू॒तु॒।अ॒स्मे इति॑॥  
