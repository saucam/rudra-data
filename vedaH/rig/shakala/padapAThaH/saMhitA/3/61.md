

  
उषः॑।वाजे॑न।वा॒जि॒नि॒।प्रऽचे॑ताः।स्तोम॑म्।जु॒ष॒स्व॒।गृ॒ण॒तः।म॒घो॒नि॒।पु॒रा॒णी।दे॒वि॒।यु॒व॒तिः।पुर॑म्ऽधिः।अनु॑।व्र॒तम्।च॒र॒सि॒।वि॒श्व॒ऽवा॒रे॒॥  
उषः॑।दे॒वि॒।अम॑र्त्या।वि।भा॒हि॒।च॒न्द्रऽर॑था।सू॒नृताः॑।ई॒रय॑न्ती।आ।त्वा॒।व॒ह॒न्तु॒।सु॒ऽयमा॑सः।अश्वाः॑।हिर॑ण्यऽवर्णाम्।पृ॒थु॒ऽपाज॑सः।ये॥  
उषः॑।प्र॒ती॒ची।भुव॑नानि।विश्वा॑।ऊ॒र्ध्वा।ति॒ष्ठ॒सि॒।अ॒मृत॑स्य।के॒तुः।स॒मा॒नम्।अर्थ॑म्।च॒र॒णी॒यमा॑ना।च॒क्रम्ऽइ॑व।न॒व्य॒सि॒।आ।व॒वृ॒त्स्व॒॥  
अव॑।स्यूम॑ऽइव।चि॒न्व॒ती।म॒घोनी॑।उ॒षा।या॑आ॒इ॒।स्वस॑रस्य।पत्नी॑।स्वः॑।जन॑न्ती।सु॒ऽभगा॑।सु॒ऽदंसाः॑।आ।अन्ता॑त्।दि॒वः।प॒प्र॒थे॒।आ।पृ॒थि॒व्याः॥  
अच्छ॑।वः॒।दे॒वीम्।उ॒षस॑म्।वि॒ऽभा॒तीम्।प्र।वः॒।भ॒र॒ध्व॒म्।नम॑सा।सु॒ऽवृ॒क्तिम्।ऊ॒र्ध्वम्।म॒धु॒धा।दि॒वि।पाजः॑।अ॒श्रे॒त्।प्र।रो॒च॒ना।रु॒रु॒चे॒।र॒ण्वऽस॑न्दृक्॥  
ऋ॒तऽव॑री।दि॒वः।अ॒र्कैः।अ॒बो॒धि॒।आ।रे॒वती॑।रोद॑सी॒ इति॑।चि॒त्रम्।आ॒स्था॒त्।आ॒य॒तीम्।अ॒ग्ने॒।उ॒षस॑म्।वि॒ऽभा॒तीम्।वा॒मम्।ए॒षि॒।द्रवि॑णम्।भिक्ष॑माणः॥  
ऋ॒तस्य॑।बु॒ध्ने।उ॒षसा॑म्।इ॒ष॒ण्यन्।वृषा॑।म॒ही इति॑।रोद॑सी॒ इति॑।आ।वि॒वे॒श॒।म॒ही।मि॒त्रस्य॑।वरु॑णस्य।मा॒या।च॒न्द्राऽइ॑व।भा॒नुम्।वि।द॒धे॒।पु॒रु॒ऽत्रा॥  
