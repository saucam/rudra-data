

  
आ।या॒हि॒।अ॒र्वाङ्।उप॑।व॒न्धु॒रे॒ऽस्थाः।तव॑।इत्।अनु॑।प्र॒ऽदिवः॑।सो॒म॒ऽपेय॑म्।प्रि॒या।सखा॑या।वि।मु॒च॒।उप॑।ब॒र्हिः।त्वाम्।इ॒मे।ह॒व्य॒ऽवाहः॑।ह॒व॒न्ते॒॥  
आ।या॒हि॒।पू॒र्वीः।अति॑।च॒र्ष॒णीः।आ।अ॒र्यः।आ॒ऽशिषः॑।उप॑।नः॒।हरि॑ऽभ्याम्।इ॒माः।हि।त्वा॒।म॒तयः॑।स्तोम॑ऽतष्टाः।इन्द्र॑।हव॑न्ते।स॒ख्यम्।जु॒षा॒णाः॥  
आ।नः॒।य॒ज्ञम्।न॒मः॒ऽवृध॑म्।स॒ऽजोषाः॑।इन्द्र॑।दे॒व॒।हरि॑ऽभिः।या॒हि॒।तूय॑म्।अ॒हम्।हि।त्वा॒।म॒तिऽभिः॑।जोह॑वीमि।घृ॒तऽप्र॑याः।स॒ध॒ऽमादे॑।मधू॑नाम्॥  
आ।च॒।त्वाम्।ए॒ता।वृष॑णा।वहा॑तः।हरी॒ इति॑।सखा॑या।सु॒ऽधुरा॑।सु॒ऽअङ्गा॑।धा॒नाऽव॑त्।इन्द्रः॑।सव॑नम्।जु॒षा॒णः।सखा॑।सख्युः॑।शृ॒ण॒व॒त्।वन्द॑नानि॥  
कु॒वित्।मा॒।गो॒पाम्।कर॑से।जन॑स्य।कु॒वित्।राजा॑नम्।म॒घ॒ऽव॒न्।ऋ॒जी॒षि॒न्।कु॒वित्।मा॒।ऋषि॑म्।प॒पि॒ऽवांस॑म्।सु॒तस्य॑।कु॒वित्।मे॒।वस्वः॑।अ॒मृत॑स्य।शिक्षाः॑॥  
आ।त्वा॒।बृ॒हन्तः॑।हर॑यः।यु॒जा॒नाः।अ॒र्वाक्।इ॒न्द्र॒।स॒ध॒ऽमादः॑।व॒ह॒न्तु॒।प्र।ये।द्वि॒ता।दि॒वः।ऋ॒ञ्जन्ति॑।आताः॑।सुऽस॑म्मृष्टासः।वृ॒ष॒भस्य॑।मू॒राः॥  
इन्द्र॑।पिब॑।वृष॑ऽधूतस्य।वृष्णः॑।आ।यम्।ते॒।श्ये॒नः।उ॒श॒ते।ज॒भार॑।यस्य॑।मदे॑।च्या॒वय॑सि।प्र।कृ॒ष्टीः।यस्य॑।मदे॑।अप॑।गो॒त्रा।व॒वर्थ॑॥  
शु॒नम्।हु॒वे॒म॒।म॒घवा॑नम्।इन्द्र॑म्।अ॒स्मिन्।भरे॑।नृऽत॑मम्।वाज॑ऽसातौ।शृ॒ण्वन्त॑म्।उ॒ग्रम्।ऊ॒तये॑।स॒मत्ऽसु॑।घ्नन्त॑म्।वृ॒त्राणि॑।स॒म्ऽजित॑म्।धना॑नाम्॥  
