

  
इन्द्र॑।सोम॑म्।सो॒म॒ऽप॒ते॒।पिब॑।इ॒मम्।माध्य॑न्दिनम्।सव॑नम्।चारु॑।यत्।ते॒।प्र॒ऽप्रुथ्य॑।शिप्रे॒ इति॑।म॒घ॒ऽवन्।ऋ॒जी॒षि॒न्।वि॒ऽमुच्य॑।हरी॒ इति॑।इ॒ह।मा॒द॒य॒स्व॒॥  
गोऽआ॑शिरम्।म॒न्थिन॑म्।इ॒न्द्र॒।शु॒क्रम्।पिब॑।सोम॑म्।र॒रि॒म।ते॒।मदा॑य।ब्र॒ह्म॒ऽकृता॑।मारु॑तेन।ग॒णेन॑।स॒ऽजोषाः॑।रु॒द्रैः।तृ॒पत्।आ।वृ॒ष॒स्व॒॥  
ये।ते॒।शुष्म॑म्।ये।तवि॑षीम्।अव॑र्धन्।अर्च॑न्तः।इ॒न्द्र॒।म॒रुतः॑।ते॒।ओजः॑।माध्य॑न्दिने।सव॑ने।व॒ज्र॒ऽह॒स्त॒।पिब॑।रु॒द्रेभिः॑।सऽग॑णः।सु॒ऽशि॒प्र॒॥  
ते।इत्।नु।अ॒स्य॒।मधु॑ऽमत्।वि॒वि॒प्रे॒।इन्द्र॑स्य।शर्धः॑।म॒रुतः॑।ये।आस॑न्।येभिः॑।वृ॒त्रस्य॑।इ॒षि॒तः।वि॒वेद॑।अ॒म॒र्मणः॑।मन्य॑मानस्य।मर्म॑॥  
म॒नु॒ष्वत्।इ॒न्द्र॒।सव॑नम्।जु॒षा॒णः।पिब॑।सोम॑म्।शश्व॑ते।वी॒र्या॑य।सः।आ।व॒वृ॒त्स्व॒।ह॒रि॒ऽअ॒श्व॒।य॒ज्ञैः।स॒र॒ण्युऽभिः॑।अ॒पः।अर्णा॑।सि॒स॒र्षि॒॥  
त्वम्।अ॒पः।यत्।ह॒।वृ॒त्रम्।ज॒घ॒न्वान्।अत्या॑न्ऽइव।प्र।असृ॑जः।सर्त॒वै।आ॒जौ।शया॑नम्।इ॒न्द्र॒।चर॑ता।व॒धेन॑।व॒व्रि॒ऽवांस॑म्।परि॑।दे॒वीः।अदे॑वम्॥  
यजा॑मः।इत्।नम॑सा।वृ॒द्धम्।इन्द्र॑म्।बृ॒हन्त॑म्।ऋ॒ष्वम्।अ॒जर॑म्।युवा॑नम्।यस्य॑।प्रि॒ये।म॒मतुः॑।य॒ज्ञिय॑स्य।न।रोद॑सी॒ इति॑।म॒हि॒मान॑म्।म॒माते॒ इति॑॥  
इन्द्र॑स्य।कर्म॑।सुऽकृ॑ता।पु॒रूणि॑।व्र॒तानि॑।दे॒वाः।न।मि॒न॒न्ति॒।विश्वे॑।दा॒धार॑।यः।पृ॒थि॒वीम्।द्याम्।उ॒त।इ॒माम्।ज॒जान॑।सूर्य॑म्।उ॒षस॑म्।सु॒ऽदंसाः॑॥  
अद्रो॑घ।स॒त्यम्।तव॑।तत्।म॒हि॒ऽत्वम्।स॒द्यः।यत्।जा॒तः।अपि॑बः।ह॒।सोम॑म्।न।द्यावः॑।इ॒न्द्र॒।त॒वसः॑।ते॒।ओजः॑।न।अहा॑।न।मासाः॑।श॒रदः॑।व॒र॒न्त॒॥  
त्वम्।स॒द्यः।अ॒पि॒बः॒।ज॒तः।इ॒न्द्र॒।मदा॑य।सोम॑म्।प॒र॒मे।विऽओ॑मन्।यत्।ह॒।द्यावा॑पृथि॒वी इति॑।आ।अवि॑वेशीः।अथ॑।अ॒भ॒वः॒।पू॒र्व्यः।का॒रुऽधा॑याः॥  
अह॒न्।अहि॑म्।प॒रि॒ऽशया॑नम्।अर्णः॑।ओ॒जा॒यमा॑नम्।तु॒वि॒ऽजा॒त॒।तव्या॑न्।न।ते॒।म॒हि॒ऽत्वम्।अनु॑।भू॒त्।अध॑।द्यौः।यत्।अ॒न्यया॑।स्फि॒ग्या॑।क्षाम्।अव॑स्थाः॥  
य॒ज्ञः।हि।ते॒।इ॒न्द्र॒।वर्ध॑नः।भूत्।उ॒त।प्रि॒यः।सु॒तऽसो॑मः।मि॒येधः॑।य॒ज्ञेन॑।य॒ज्ञम्।अ॒व॒।य॒ज्ञियः॑।सन्।य॒ज्ञः।ते॒।वज्र॑म्।अ॒हि॒ऽहत्ये॑।आ॒व॒त्॥  
य॒ज्ञेन॑।इन्द्र॑म्।अव॑सा।आ।च॒क्रे॒।अ॒र्वाक्।आ।ए॒न॒म्।सु॒म्नाय॑।नव्य॑से।व॒वृ॒त्या॒म्।यः।स्तोमे॑भिः।व॒वृ॒धे।पू॒र्व्येभिः॑।यः।म॒ध्य॒मेभिः॑।उ॒त।नूत॑नेभिः॥  
वि॒वेष॑।यत्।मा॒।धि॒षणा॑।ज॒जान॑।स्तवै॑।पु॒रा।पार्या॑त्।इन्द्र॑म्।अह्नः॑।अंह॑सः।यत्र॑।पी॒पर॑त्।यथा॑।नः॒।ना॒वाऽइ॑व।यान्त॑म्।उ॒भये॑।ह॒व॒न्ते॒॥  
आपू॑र्णः।अ॒स्य॒।क॒लशः॑।स्वाहा॑।सेक्ता॑ऽइव।कोश॑म्।सि॒सि॒चे॒।पिब॑ध्यै।सम्।ऊँ॒ इति॑।प्रि॒याः।आ।अ॒व॒वृ॒त्र॒म्।मदा॑य।प्र॒ऽद॒क्षि॒णित्।अ॒भि।सोमा॑सः।इन्द्र॑म्॥  
न।त्वा॒।ग॒भी॒रः।पु॒रु॒ऽहू॒त॒।सिन्धुः॑।न।अद्र॑यः।परि॑।सन्तः॑।व॒र॒न्त॒।इ॒त्था।सखि॑ऽभ्यः।इ॒षि॒तः।यत्।इ॒न्द्र॒।आ।दृ॒ळ्हम्।चि॒त्।अरु॑जः।गव्य॑म्।ऊ॒र्वम्॥  
शु॒नम्।हु॒वे॒म॒।म॒घवा॑नम्।इन्द्र॑म्।अ॒स्मिन्।भरे॑।नृऽत॑मम्।वाज॑ऽसातौ।शृ॒ण्वन्त॑म्।उ॒ग्रम्।ऊ॒तये॑।स॒मत्ऽसु॑।घ्नन्त॑म्।वृ॒त्राणि॑।स॒म्ऽजित॑म्।धना॑नाम्॥  
