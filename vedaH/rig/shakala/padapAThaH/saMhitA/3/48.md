

  
स॒द्यः।ह॒।ज॒तः।वृ॒ष॒भः।क॒नीनः॑।प्रऽभ॑र्तुम्।आ॒व॒त्।अन्ध॑सः।सु॒तस्य॑।सा॒धोः।पि॒ब॒।प्र॒ति॒ऽका॒मम्।यथा॑।ते॒।रस॑ऽआशिरः।प्र॒थ॒मम्।सो॒म्यस्य॑॥  
यत्।जाय॑थाः।तत्।अहः॑।अ॒स्य॒।कामे॑।अं॒शोः।पी॒यूष॑म्।अ॒पि॒बः॒।गि॒रि॒ऽस्थाम्।तम्।ते॒।मा॒ता।परि॑।योषा॑।जनि॑त्री।म॒हः।पि॒तुः।दमे॑।आ।अ॒सि॒ञ्च॒त्।अग्रे॑॥  
उ॒प॒ऽस्थाय॑।मा॒तर॑म्।अन्न॑म्।ऐ॒ट्ट॒।ति॒ग्मम्।अ॒प॒श्य॒त्।अ॒भि।सोम॑म्।ऊधः॑।प्र॒ऽय॒वय॑न्।अ॒च॒र॒त्।गृत्सः॑।अ॒न्यान्।म॒हानि॑।च॒क्रे॒।पु॒रु॒धऽप्र॑तीकः॥  
उ॒ग्रः।तु॒रा॒षाट्।अ॒भिभू॑तिऽओजाः।य॒था॒ऽव॒शम्।त॒न्व॑म्।च॒क्रे॒।ए॒षः।त्वष्टा॑रम्।इन्द्रः॑।ज॒नुषा॑।अ॒भि॒ऽभूय॑।आ॒ऽमुष्य॑।सोम॑म्।अ॒पि॒ब॒त्।च॒मूषु॑॥  
शु॒नम्।हु॒वे॒म॒।म॒घवा॑नम्।इन्द्र॑म्।अ॒स्मिन्।भरे॑।नृऽत॑मम्।वाज॑ऽसातौ।शृ॒ण्वन्त॑म्।उ॒ग्रम्।ऊ॒तये॑।स॒मत्ऽसु॑।घ्नन्त॑म्।वृ॒त्राणि॑।स॒म्ऽजित॑म्।धना॑नाम्॥  
