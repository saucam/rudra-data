

  
आ।तु।नः॒।इ॒न्द्र॒।म॒द्र्य॑क्।हु॒वा॒नः।सोम॑ऽपीतये।हरि॑ऽभ्याम्।या॒हि॒।अ॒द्रि॒ऽवः॒॥  
स॒त्तः।होता॑।नः॒।ऋ॒त्वियः॑।ति॒स्ति॒रे।ब॒र्हिः।आ॒नु॒षक्।अयु॑ज्रन्।प्रा॒तः।अद्र॑यः॥  
इ॒मा।ब्रह्म॑।ब्र॒ह्म॒ऽवा॒हः॒।क्रि॒यन्ते॑।आ।ब॒र्हिः।सी॒द॒।वी॒हि।शू॒र॒।पु॒रो॒ळाश॑म्॥  
र॒र॒न्धि।सव॑नेषु।नः॒।ए॒षु।स्तोमे॑षु।वृ॒त्र॒ह॒न्।उ॒क्थेषु॑।इ॒न्द्र॒।गि॒र्व॒णः॒॥  
म॒तयः॑।सो॒म॒ऽपाम्।उ॒रुम्।रि॒हन्ति॑।शव॑सः।पति॑म्।इन्द्र॑म्।व॒त्सम्।न।मा॒तरः॑॥  
सः।म॒न्द॒स्व॒।हि।अन्ध॑सः।राध॑से।त॒न्वा॑।म॒हे।न।स्तो॒तार॑म्।नि॒दे।क॒रः॒॥  
व॒यम्।इ॒न्द्र॒।त्वा॒ऽयवः॑।ह॒विष्म॑न्तः।ज॒रा॒म॒हे॒।उ॒त।त्वम्।अ॒स्म॒ऽयुः।व॒सो॒ इति॑॥  
मा।आ॒रे।अ॒स्मत्।वि।मु॒मु॒चः॒।हरि॑ऽप्रिय।आ॒र्वाङ्।या॒हि॒।इन्द्र॑।स्व॒धा॒ऽवः॒।मत्स्व॑।इ॒ह॥  
अर्वाञ्च॑म्।त्वा॒।सु॒ऽखे।रथे॑।वह॑ताम्।इ॒न्द्र॒।के॒शिना॑।घृ॒तस्नू॒ इति॑ घृ॒तऽस्नू॑।ब॒र्हिः।आ॒ऽसदे॑॥  
