

  
उ॒षसः॑।पूर्वाः॑।अध॑।यत्।वि॒ऽऊ॒षुः।म॒हत्।वि।ज॒ज्ञे॒।अ॒क्षर॑म्।प॒दे।गोः।व्र॒ता।दे॒वाना॑म्।उप॑।नु।प्र॒ऽभूष॑न्।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
मो इति॑।सु।नः॒।अत्र॑।जु॒हु॒र॒न्त॒।दे॒वाः।मा।पूर्वे॑।अ॒ग्ने॒।पि॒तरः॑।प॒द॒ऽज्ञाः।पु॒रा॒ण्योः।सद्म॑नोः।के॒तुः।अ॒न्तः।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
वि।मे॒।पु॒रु॒ऽत्रा।प॒त॒य॒न्ति॒।कामाः॑।शमि॑।अच्छ॑।दी॒द्ये॒।पू॒र्व्या॑णि॑।सम्ऽइ॑द्धे।अ॒ग्नौ।ऋ॒तम्।इत्।व॒दे॒म॒।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
स॒मा॒नः।राजा॑।विऽभृ॑तः।पु॒रु॒ऽत्रा।शये॑।श॒यासु॑।प्रऽयु॑तः।वना॑।अनु॑।अ॒न्या।व॒त्सम्।भर॑ति।क्षेति॑।मा॒ता।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
आ॒ऽक्षित्।पूर्वा॑सु।अप॑राः।अ॒नू॒रुत्।स॒द्यः।जा॒तासु॑।तरु॑णीषु।अ॒न्तरिति॑।अ॒न्तःऽव॑तीः।सु॒व॒ते॒।अप्र॑वीताः।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
श॒युः।प॒रस्ता॑त्।अध॑।नु।द्विऽमा॒ता।अ॒ब॒न्ध॒नः।च॒र॒ति॒।व॒त्सः।एकः॑।मि॒त्रस्य॑।ता।वरु॑णस्य।व्र॒तानि॑।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
द्वि॒ऽमा॒ता।होता॑।वि॒दथे॑षु।स॒म्ऽराट्।अनु॑।अग्र॑म्।चर॑ति।क्षेति॑।बु॒ध्नः।प्र।रण्या॑नि।र॒ण्य॒ऽवाचः॑।भ॒र॒न्ते॒।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
शूर॑स्यऽइव।युध्य॑तः।अ॒न्त॒मस्य॑।प्र॒ती॒चीन॑म्।द॒दृ॒शे॒।विश्व॑म्।आ॒ऽयत्।अ॒न्तः।म॒तिः।च॒र॒ति॒।निः॒ऽसिध॑म्।गोः।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
नि।वे॒वे॒ति॒।प॒लि॒तः।दू॒तः।आ॒सु॒।अ॒न्तः।म॒हान्।च॒र॒ति॒।रो॒च॒नेन॑।वपूं॑षि।बिभ्र॑त्।अ॒भि।नः॒।वि।च॒ष्टे॒।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
विष्णुः॑।गो॒पाः।प॒र॒मम्।पा॒ति॒।पाथः॑।प्रि॒या।धामा॑नि।अ॒मृता॑।दधा॑नः।अ॒ग्निः।ता।विश्वा॑।भुव॑नानि।वे॒द॒।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
नाना॑।च॒क्रा॒ते॒ इति॑।य॒म्या॑।वपूं॑षि।तयोः॑।अ॒न्यत्।रोच॑ते।कृ॒ष्णम्।अ॒न्यत्।श्यावी॑।च॒।यत्।अरु॑षी।च॒।स्वसा॑रौ।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
मा॒ता।च॒।यत्र॑।दु॒हि॒ता।च॒।धे॒नू इति॑।स॒ब॒र्दुघे॒ इति॑ स॒बः॒ऽदुघे॑।धा॒पये॑ते॒ इति॑।स॒मी॒ची इति॑ स॒म्ऽई॒ची।ऋ॒तस्य॑।ते॒।सद॑सि।ई॒ळे॒।अ॒न्तः।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
अ॒न्यस्याः॑।व॒त्सम्।मि॒मा॒य॒।कया॑।भु॒वा।नि।द॒धे॒।धे॒नुः।ऊधः॑।ऋ॒तस्य॑।सा।पय॑सा।अ॒पि॒न्व॒त॒।इळा॑।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
पद्या॑।व॒स्ते॒।पु॒रु॒ऽरूपा॑।वपूं॑षि।ऊ॒र्ध्वा।त॒स्थौ॒।त्रि॒ऽअवि॑म्।रेरि॑हाणा।ऋ॒तस्य॑।सद्म॑।वि।च॒रा॒मि॒।वि॒द्वान्।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
प॒देइ॒वेति॑ प॒देऽइ॑व।निहि॑ते॒ इति॒ निऽहि॑ते।द॒स्मे।अ॒न्तरिति॑।तयोः॑।अ॒न्यत्।गुह्य॑म्।आ॒विः।अ॒न्यत्।स॒ध्री॒ची॒ना।प॒थ्या॑।सा।विषू॑ची।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
आ।धे॒नवः॑।धु॒न॒य॒न्ता॒म्।अशि॑श्वीः।स॒बः॒ऽदुघाः॑।श॒श॒याः।अप्र॑ऽदुग्धाः।नव्याः॑ऽनव्याः।यु॒व॒तयः॑।भव॑न्तीः।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
यत्।अ॒न्यासु॑।वृ॒ष॒भः।रोर॑वीति।सः।अ॒न्यस्मि॑न्।यू॒थे।नि।द॒धा॒ति॒।रेतः॑।सः।हि।क्षपा॑ऽवान्।सः।भगः॑।सः।राजा॑।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
वी॒रस्य॑।नु।सु॒ऽअश्व्य॑म्।ज॒ना॒सः॒।प्र।नु।वो॒चा॒म॒।वि॒दुः।अ॒स्य॒।दे॒वाः।षो॒ळ्हा।यु॒क्ताः।पञ्च॑ऽपञ्च।आ।व॒ह॒न्ति॒।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
दे॒वः।त्वष्टा॑।स॒वि॒ता।वि॒श्वऽरू॑पः।पु॒पोष॑।प्र॒ऽजाः।पु॒रु॒धा।ज॒जा॒न॒।इ॒मा।च॒।विश्वा॑।भुव॑नानि।अ॒स्य॒।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
म॒ही।सम्।ऐ॒र॒त्।च॒म्वा॑।स॒मी॒ची इति॑ स॒म्ऽई॒ची।उ॒भे।ते।अ॒स्य॒।वसु॑ना।न्यृ॑ष्टे॒ इति॒ निऽऋ॑ष्टे।शृ॒ण्वे।वी॒रः।वि॒न्दमा॑नः।वसू॑नि।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
इ॒माम्।च॒।नः॒।पृ॒थि॒वीम्।वि॒श्वऽधा॑याः।उप॑।क्षे॒ति॒।हि॒तऽमि॑त्रः।न।राजा॑।पु॒रः॒ऽसदः॑।श॒र्म॒ऽसदः॑।न।वी॒राः।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
निः॒ऽसिध्व॑रीः।ते॒।ओष॑धीः।उ॒त।आपः॑।र॒यिम्।ते॒।इ॒न्द्र॒।पृ॒थि॒वी।बि॒भ॒र्ति॒।सखा॑यः।ते॒।वा॒म॒ऽभाजः॑।स्या॒म॒।म॒हत्।दे॒वाना॑म्।अ॒सु॒र॒ऽत्वम्।एक॑म्॥  
