

  
अ॒ञ्जन्ति॑।त्वाम्।अ॒ध्व॒रे।दे॒व॒ऽयन्तः॑।वन॑स्पते।मधु॑ना।दैव्ये॑न।यत्।ऊ॒र्ध्वः।ति॒ष्ठाः॑।द्रवि॑ना।इ॒ह।ध॒त्ता॒त्।यत्।वा॒।क्षयः॑।मा॒तुः।अ॒स्याः।उ॒पऽस्थे॑॥  
सम्ऽइ॑द्धस्य।श्रय॑माणः।पु॒रस्ता॑त्।ब्रह्म॑।व॒न्वा॒नः।अ॒जर॑म्।सु॒ऽवीर॑म्।आ॒रे।अ॒स्मत्।अम॑तिम्।बाध॑मानः।उत्।श्र॒य॒स्व॒।म॒ह॒ते।सौभ॑गाय॥  
उत्।श्र॒य॒स्व॒।व॒न॒स्प॒ते॒।वर्ष्म॑न्।पृ॒थि॒व्याः।अधि॑।सुऽमि॑ती।मी॒यमा॑नः।वर्चः॑।धाः॒।य॒ज्ञऽवा॑हसे॥  
युवा॑।सु॒ऽवासाः॑।परि॑ऽवीतः।आ।अ॒गा॒त्।सः।ऊँ॒ इति॑।श्रेया॑न्।भ॒व॒ति॒।जाय॑मानः।तम्।धीरा॑सः।क॒वयः॑।उत्।न॒य॒न्ति॒।सु॒ऽआ॒ध्यः॑।मन॑सा।दे॒व॒ऽयन्तः॑॥  
जा॒तः।जा॒य॒ते॒।सु॒दि॒न॒ऽत्वे।अह्ना॑म्।स॒ऽम॒र्ये।आ।वि॒दथे॑।वर्ध॑मानः।पु॒नन्ति॑।धीराः॑।अ॒पसः॑।म॒नी॒षा।दे॒व॒ऽयाः।विप्रः॑।उत्।इ॒य॒र्ति॒।वाच॑म्॥  
यान्।वः॒।नरः॑।दे॒व॒ऽयन्तः॑।नि॒ऽमि॒म्युः।वन॑स्पते।स्वऽधि॑तिः।वा॒।त॒तक्ष॑।ते।दे॒वासः॑।स्वर॑वः।त॒स्थि॒ऽवांसः॑।प्र॒जाऽव॑त्।अ॒स्मे इति॑।दि॒धि॒ष॒न्तु॒।रत्न॑म्॥  
ये।वृ॒क्णासः॑।अधि॑।क्षमि॑।निऽमि॑तासः।य॒तऽस्रु॑चः।ते।नः॒।व्य॒न्तु॒।वार्य॑म्।दे॒व॒ऽत्रा।क्षे॒त्र॒ऽसाध॑सः॥  
आ॒दि॒त्याः।रु॒द्राः।वस॑वः।सु॒ऽनी॒थाः।द्यावा॒ऽक्षामा॑।पृ॒थि॒वी।अ॒न्तरि॑क्षम्।स॒ऽजोष॑सः।य॒ज्ञम्।अ॒व॒न्तु॒।दे॒वाः।ऊ॒र्ध्वम्।कृ॒ण्व॒न्तु॒।अ॒ध्व॒रस्य॑।के॒तुम्॥  
हं॒साःऽइ॑व।श्रे॒णि॒शः।यता॑नाः।शु॒क्राः।वसा॑नाः।स्वर॑वः।नः॒।आ।अ॒गुः॒।उ॒त्ऽनी॒यमा॑नाः।क॒विऽभिः॑।पु॒रस्ता॑त्।दे॒वाः।दे॒वाना॑म्।अपि॑।य॒न्ति॒।पाथः॑॥  
शृङ्गा॑णिऽइव।शृ॒ङ्गिणा॒म्।सम्।द॒दृ॒श्रे॒।च॒षाल॑ऽवन्तः।स्वर॑वः।पृ॒थि॒व्याम्।वा॒घत्ऽभिः॑।वा॒।वि॒ऽह॒वे।श्रोष॑माणाः।अ॒स्मान्।अ॒व॒न्तु॒।पृ॒त॒नाज्ये॑षु॥  
वन॑स्पते।श॒तऽव॑ल्शः।वि।रो॒ह॒।स॒हस्र॑ऽवल्शाः।वि।व॒यम्।रु॒हे॒म॒।यम्।त्वाम्।अ॒यम्।स्वऽधि॑तिः।तेज॑मानः।प्र॒ऽनि॒नाय॑।म॒ह॒ते।सौभ॑गाय॥  
