

  
इन्द्रः॑।पूः॒ऽभित्।आ।अ॒ति॒र॒त्।दास॑म्।अ॒र्कैः।वि॒दत्ऽव॑सुः।दय॑मानः।वि।शत्रू॑न्।ब्रह्म॑ऽजूतः।त॒न्वा॑।व॒वृ॒धा॒नः।भूरि॑ऽदात्रः।आ।अ॒पृ॒ण॒त्।रोद॑सी॒ इति॑।उ॒भे इति॑॥  
म॒खस्य॑।ते॒।त॒वि॒षस्य॑।प्र।जू॒तिम्।इय॑र्मि।वाच॑म्।अ॒मृता॑य।भूष॑न्।इन्द्र॑।क्षि॒ती॒नाम्।अ॒सि॒।मानु॑षीणाम्।वि॒शाम्।दैवी॑नाम्।उ॒त।पू॒र्व॒ऽयावा॑॥  
इन्द्रः॑।वृ॒त्रम्।अ॒वृ॒णो॒त्।शर्ध॑ऽनीतिः।प्र।मा॒यिना॑म्।अ॒मि॒ना॒त्।वर्प॑ऽनीतिः।अह॒न्।विऽअं॑सम्।उ॒शध॑क्।वने॑षु।आ॒विः।धेनाः॑।अ॒कृ॒णो॒त्।रा॒म्याणा॑म्॥  
इन्द्रः॑।स्वः॒ऽसा।ज॒नय॑न्।अहा॑नि।जि॒गाय॑।उ॒शिक्ऽभिः॑।पृत॑नाः।अ॒भि॒ष्टिः।प्र।अ॒रो॒च॒य॒त्।मन॑वे।के॒तुम्।अह्ना॑म्।अवि॑न्दत्।ज्योतिः॑।बृ॒ह॒ते।रणा॑य॥  
इन्द्रः॑।तुजः॑।ब॒र्हणाः॑।आ।वि॒वे॒श॒।नृ॒ऽवत्।दधा॑नः।नर्या॑।पु॒रूणि॑।अचे॑तयत्।धियः॑।इ॒माः।ज॒रि॒त्रे।प्र।इ॒मम्।वर्ण॑म्।अ॒ति॒र॒त्।शु॒क्रम्।आ॒सा॒म्॥  
म॒हः।म॒हानि॑।प॒न॒य॒न्ति॒।अ॒स्य॒।इन्द्र॑स्य।कर्म॑।सुऽकृ॑ता।पु॒रूणि॑।वृ॒जने॑न।वृ॒जि॒नान्।सम्।पि॒पे॒ष॒।मा॒याभिः॑।दस्यू॑ँन्।अ॒भिभू॑तिऽओजाः॥  
यु॒धा।इन्द्रः॑।म॒ह्ना।वरि॑वः।च॒का॒र॒।दे॒वेभ्यः॑।सत्ऽप॑तिः।च॒र्ष॒णि॒ऽप्राः।वि॒वस्व॑तः।सद॑ने।अ॒स्य॒।तानि॑।विप्राः॑।उ॒क्थेभिः॑।क॒वयः॑।गृ॒ण॒न्ति॒॥  
स॒त्रा॒ऽसहम्।वरे॑ण्यम्।स॒हः॒ऽदाम्।स॒स॒वांस॑म्।स्वः॑।अ॒पः।च॒।दे॒वीः।स॒सान॑।यः।पृ॒थि॒वीम्।द्याम्।उ॒त।इ॒माम्।इन्द्र॑म्।म॒द॒न्ति॒।अनु॑।धीऽर॑णासः॥  
स॒सान॑।अत्या॑न्।उ॒त।सूर्य॑म्।स॒सा॒न॒।इन्द्रः॑।स॒सा॒न॒।पु॒रु॒ऽभोज॑सम्।गाम्।हि॒र॒ण्यय॑म्।उ॒त।भोग॑म्।स॒सा॒न॒।ह॒त्वी।दस्यू॑न्।प्र।अय॑म्।वर्ण॑म्।आ॒व॒त्॥  
इन्द्रः॑।ओष॑धीः।अ॒स॒नो॒त्।अहा॑नि।व॒न॒स्पती॑न्।अ॒स॒नो॒त्।अ॒न्तरि॑क्षम्।बि॒भेद॑।व॒लम्।नु॒नु॒दे।विऽवा॑चः।अथ॑।अ॒भ॒व॒त्।द॒मि॒ता।अ॒भिऽक्र॑तूनाम्॥  
शु॒नम्।हु॒वे॒म॒।म॒घवा॑नम्।इन्द्र॑म्।अ॒स्मिन्।भरे॑।नृऽत॑मम्।वाज॑ऽसातौ।शृ॒ण्वन्त॑म्।उ॒ग्रम्।ऊ॒तये॑।स॒मत्ऽसु॑।घ्नन्त॑म्।वृ॒त्राणि॑।स॒म्ऽजित॑म्।धना॑नाम्॥  
