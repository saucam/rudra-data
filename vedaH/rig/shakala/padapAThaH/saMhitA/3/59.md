

  
मि॒त्रः।जना॑न्।या॒त॒य॒ति॒।ब्रु॒वा॒णः।मि॒त्रः।दा॒धा॒र॒।पृ॒थि॒वीम्।उ॒त।द्याम्।मि॒त्रः।कृ॒ष्टीः।अनि॑ऽमिषा।अ॒भि।च॒ष्टे॒।मि॒त्राय॑।ह॒व्यम्।घृ॒तऽव॑त्।जु॒हो॒त॒॥  
प्र।सः।मि॒त्र॒।मर्तः॑।अ॒स्तु॒।प्रय॑स्वान्।यः।ते॒।आ॒दि॒त्य॒।शिक्ष॑ति।व्र॒तेन॑।न।ह॒न्य॒ते॒।न।जी॒य॒ते॒।त्वाऽऊ॑तः।न।ए॒न॒म्।अंहः॑।अ॒श्नो॒ति॒।अन्ति॑तः।न।दू॒रात्॥  
अ॒न॒मी॒वासः॑।इळ॑या।मद॑न्तः।मि॒तऽज्ञ॑वः।वरि॑मन्।आ।पृ॒थि॒व्याः।आ॒दि॒त्यस्य॑।व्र॒तम्।उ॒प॒ऽक्षि॒यन्तः॑।व॒यम्।मि॒त्रस्य॑।सु॒ऽम॒तौ।स्या॒म॒॥  
अ॒यम्।मि॒त्रः।न॒म॒स्यः॑।सु॒ऽशेवः॑।राजा॑।सु॒ऽक्ष॒त्रः।अ॒ज॒नि॒ष्ट॒।वे॒धाः।तस्य॑।व॒यम्।सु॒ऽम॒तौ।य॒ज्ञिय॑स्य।अपि॑।भ॒द्रे।सौ॒म॒न॒से।स्या॒म॒॥  
म॒हान्।आ॒दि॒त्यः।नम॑सा।उ॒प॒ऽसद्यः॑।या॒त॒यत्ऽज॑नः।गृ॒ण॒ते।सु॒ऽशेवः॑।तस्मै॑।ए॒तत्।पन्य॑ऽतमाय।जुष्ट॑म्।अ॒ग्नौ।मि॒त्राय॑।ह॒विः।आ।जु॒हो॒त॒॥  
मि॒त्रस्य॑।च॒र्ष॒णि॒ऽधृतः॑।अवः॑।दे॒वस्य॑।सा॒न॒सि।द्यु॒म्नम्।चि॒त्रश्र॑वःऽतमम्॥  
अ॒भि।यः।म॒हि॒ना।दिव॑म्।मि॒त्रः।ब॒भूव॑।स॒ऽप्रथाः॑।अ॒भि।श्रवः॑ऽभिः।पृ॒थि॒वीम्॥  
मि॒त्राय।पञ्च॑।ये॒मि॒रे॒।जनाः॑।अ॒भिष्टि॑ऽशवसे।सः।दे॒वान्।विश्वा॑न्।बि॒भ॒र्ति॒॥  
मि॒त्रः।दे॒वेषु॑।आ॒युषु॑।जना॑य।वृ॒क्तऽब॑र्हिषे।इषः॑।इ॒ष्टऽव्र॑ताः।अ॒क॒रित्य॑कः॥  
