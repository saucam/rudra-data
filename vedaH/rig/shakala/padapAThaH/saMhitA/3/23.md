

  
निःऽम॑थितः।सुऽधि॑तः।आ।स॒धऽस्थे॑।युवा॑।क॒विः।अ॒ध्व॒रस्य॑।प्र॒ऽने॒ता।जूर्य॑त्ऽसु।अ॒ग्निः।अ॒जरः॑।वने॑षु।अत्र॑।द॒धे॒।अ॒मृत॑म्।जा॒तऽवे॑दाः॥  
अम॑न्थिष्टाम्।भार॑ता।रे॒वत्।अ॒ग्निम्।दे॒वऽश्र॑वाः।दे॒वऽवा॑तः।सु॒ऽदक्ष॑म्।अग्ने॑।वि।प॒श्य॒।बृ॒ह॒ता।अ॒भि।रा॒या।इ॒षाम्।नः॒।ने॒ता।भ॒व॒ता॒त्।अनु॑।द्यून्॥  
दश॑।क्षिपः॑।पू॒र्व्यम्।सी॒म्।अ॒जी॒ज॒न॒न्।सुऽजा॑तम्।मा॒तृषु॑।प्रि॒यम्।अ॒ग्निम्।स्तु॒हि॒।दै॒व॒ऽवा॒तम्।दे॒व॒ऽश्र॒वः॒।यः।जना॑नाम्।अस॑त्।व॒शी॥  
नि।त्वा॒।द॒धे॒।वरे॑।आ।पृ॒थि॒व्याः।इळा॑याः।प॒दे।सु॒ऽदि॒न॒ऽत्वे।अह्ना॑म्।दृ॒षत्ऽव॑त्याम्।मानु॑षे।आ॒प॒याया॑म्।सर॑स्वत्याम्।रे॒वत्।अ॒ग्ने॒।दि॒दी॒हि॒॥  
इळा॑म्।अ॒ग्ने॒।पु॒रु॒ऽदंस॑म्।स॒निम्।गोः।श॒श्व॒त्ऽत॒मम्।हव॑मानाय।सा॒ध॒।स्यात्।नः॒।सू॒नुः।तन॑यः।वि॒जाऽवा॑।अ॒ग्ने॒।सा।ते॒।सु॒ऽम॒तिः।भू॒तु॒।अ॒स्मे इति॑॥  
