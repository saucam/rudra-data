

  
तिष्ठ॑।हरी॒ इति॑।रथे॑।आ।यु॒ज्यमा॑ना।या॒हि।वा॒युः।न।नि॒ऽयुतः॑।नः॒।अच्छ॑।पिबा॑सि।अन्धः॑।अ॒भिऽसृ॑ष्टः।अ॒स्मे इति॑।इन्द्र॑।स्वाहा॑।र॒रि॒म।ते॒।मदा॑य॥  
उप॑।अ॒जि॒रा।पु॒रु॒ऽहू॒ताय॑।सप्ती॒ इति॑।हरी॒ इति॑।रथ॑स्य।धूः॒ऽसु।आ।यु॒न॒ज्मि॒।द्र॒वत्।यथा॑।सम्ऽभृ॑तम्।वि॒श्वतः॑।चि॒त्।उप॑।इ॒मम्।य॒ज्ञम्।आ।व॒हा॒तः॒।इन्द्र॑म्॥  
उपो॒ इति॑।न॒य॒स्व॒।वृष॑णा।त॒पुः॒ऽपा।उ॒त।ई॒म्।अ॒व॒।त्वम्।वृ॒ष॒भ॒।स्व॒धा॒ऽवः॒।ग्रसे॑ताम्।अश्वा॑।वि।मु॒च॒।इ॒ह।शोणा॑।दि॒वेऽदि॑वे।स॒ऽदृशीः॑।अ॒द्धि॒।धा॒नाः॥  
ब्रह्म॑णा।ते॒।ब्र॒ह्म॒ऽयुजा॑।यु॒न॒ज्मि॒।हरी॒ इति॑।सखा॑या।स॒ध॒ऽमादे॑।आ॒शू इति॑।स्थि॒रम्।रथ॑म्।सु॒खम्।इ॒न्द्र॒।अ॒धि॒ऽतिष्ठ॑न्।प्र॒ऽजा॒नन्।वि॒द्वाम्।उप॑।या॒हि॒।सोम॑म्॥  
मा।ते॒।हरी॒ इति॑।वृष॑णा।वी॒तऽपृ॑ष्ठा।नि।री॒र॒म॒न्।यज॑मानासः।अ॒न्ये।अ॒ति॒ऽआया॑हि।शश्व॑तः।व॒यम्।ते।अर॑म्।सु॒तेभिः॑।कृ॒ण॒वा॒म॒।सोमैः॑॥  
तव॑।अ॒यम्।सोमः॑।त्वम्।आ।इ॒हि॒।अ॒र्वाङ्।श॒श्व॒त्ऽत॒मम्।सु॒ऽमनाः॑।अ॒स्य।पा॒हि॒।अ॒स्मिन्।य॒ज्ञे।ब॒र्हिषि।आ।नि॒ऽसद्य॑।द॒धि॒ष्व।इ॒मम्।ज॒ठरे॑।इन्दु॑म्।इ॒न्द्र॒॥  
स्ती॒र्णम्।ते॒।ब॒र्हिः।सु॒तः।इ॒न्द्र॒।सोमः॑।कृ॒ताः।धा॒नाः।अत्त॑वे।ते॒।हरि॑ऽभ्याम्।तत्ऽओ॑कसे।पु॒रु॒ऽशाका॑य।वृष्णे॑।म॒रुत्व॑ते।तुभ्य॑म्।रा॒ता।ह॒वींषि॑॥  
इ॒मम्।नरः॑।पर्व॑ताः।तुभ्य॑म्।आपः॑।सम्।इ॒न्द्र॒।गोभिः॑।मधु॑ऽमन्तम्।अ॒क्र॒न्।तस्य॑।आ॒ऽगत्य॑।सु॒ऽमनाः॑।ऋ॒ष्व॒।पा॒हि॒।प्र॒ऽजा॒नन्।वि॒द्वान्।प॒थ्याः॑।अनु॑।स्वाः॥  
यान्।आ।अभ॑जः।म॒रुतः॑।इ॒न्द्र॒।सोमे॑।ये।त्वाम्।अव॑र्धन्।अभ॑वन्।ग॒णः।ते॒।तेभिः॑।ए॒तम्।स॒ऽजोषाः॑।वा॒व॒शा॒नः।अ॒ग्नेः।पि॒ब॒।जि॒ह्वया॑।सोम॑म्।इ॒न्द्र॒॥  
इन्द्र॑।पिब॑।स्व॒धया॑।चि॒त्।सु॒तस्य॑।अ॒ग्नेः।वा॒।पा॒हि॒।जि॒ह्वया॑।य॒ज॒त्र॒।अ॒ध्व॒र्योः।वा॒।प्रऽय॑तम्।श॒क्र॒।हस्ता॑त्।होतुः॑।वा॒।य॒ज्ञम्।ह॒विषः॑।जु॒ष॒स्व॒॥  
शु॒नम्।हु॒वे॒म॒।म॒घवा॑नम्।इन्द्र॑म्।अ॒स्मिन्।भरे॑।नृऽत॑मम्।वाज॑ऽसातौ।शृ॒ण्वन्त॑म्।उ॒ग्रम्।ऊ॒तये॑।स॒मत्ऽसु॑।घ्नन्त॑म्।वृ॒त्राणि॑।स॒म्ऽजित॑म्।धना॑नाम्॥  
