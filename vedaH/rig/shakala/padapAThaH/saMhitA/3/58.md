

  
धे॒नुः।प्र॒त्नस्य॑।काम्य॑म्।दुहा॑ना।अ॒न्तरिति॑।पु॒त्रः।च॒र॒ति॒।दक्षि॑णायाः।आ।द्यो॒त॒निम्।व॒ह॒ति॒।शु॒भ्रऽया॑मा।उ॒षसः॑।स्तोमः॑।अ॒श्विनौ॑।अ॒जी॒ग॒रिति॑॥  
सु॒ऽयुक्।व॒ह॒न्ति॒।प्रति॑।वा॒म्।ऋ॒तेन॑।ऊ॒र्ध्वा।भ॒व॒न्ति॒।पि॒तरा॑ऽइव।मेधाः॑।जरे॑थाम्।अ॒स्मत्।वि।प॒णेः।म॒नी॒षाम्।यु॒वोः।अवः॑।च॒कृ॒म॒।आ।या॒त॒म्।अ॒र्वाक्॥  
सु॒युक्ऽभिः॑।अश्वैः॑।सु॒ऽवृता॑।रथे॑न।दस्रौ॑।इ॒मम्।शृ॒णु॒त॒म्।श्लोक॑म्।अद्रेः॑।किम्।अ॒ङ्ग।वा॒म्।प्रति॑।अव॑र्तिम्।गमि॑ष्ठा।आ॒हुः।विप्रा॑सः।अ॒श्वि॒ना॒।पु॒रा॒ऽजाः॥  
आ।म॒न्ये॒था॒म्।आ।ग॒त॒म्।कत्।चि॒त्।एवैः॑।विश्वे॑।जना॑सः।अ॒श्विना॑।ह॒व॒न्ते॒।इ॒मा।हि।वा॒म्।गोऽऋ॑जीका।मधू॑नि।प्र।मि॒त्रासः॑।न।द॒दुः।उ॒स्रः।अग्रे॑॥  
ति॒रः।पु॒रु।चि॒त्।अ॒श्वि॒ना॒।रजां॑सि।आ॒ङ्गू॒षः।वा॒म्।म॒घ॒ऽवा॒ना॒।जने॑षु।आ।इ॒ह।या॒त॒म्।प॒थिऽभिः॑।दे॒व॒ऽयानैः॑।दस्रौ॑।इ॒मे।वा॒म्।नि॒ऽधयः॑।मधू॑नाम्॥  
पु॒रा॒णम्।ओकः॑।स॒ख्यम्।शि॒वम्।वा॒म्।यु॒वोः।न॒रा॒।द्रवि॑णम्।ज॒ह्नाव्या॑म्।पुन॒रिति॑।कृ॒ण्वा॒नाः।स॒ख्या।शि॒वानि॑।मध्वा॑।म॒दे॒म॒।स॒ह।नु।स॒मा॒नाः॥  
अश्वि॑ना।वा॒युना॑।यु॒वम्।सु॒ऽद॒क्षा॒।नि॒युत्ऽभिः॑।च॒।स॒ऽजोष॑सा।यु॒वा॒ना॒।नास॑त्या।ति॒रःऽअ॑ह्न्यम्।जु॒षा॒णा।सोम॑म्।पि॒ब॒त॒म्।अ॒स्रिधा॑।सु॒दा॒नू॒ इति॑ सुऽदानू॥  
अश्वि॑ना।परि॑।वा॒म्।इषः॑।पु॒रू॒चीः।ई॒युः।गीः॒ऽभिः।यत॑मानाः।अमृ॑ध्राः।रथः॑।ह॒।वा॒म्।ऋ॒त॒ऽजाः।अद्रि॑ऽजूतः।परि॑।द्यावा॑पृथि॒वी इति॑।या॒ति॒।स॒द्यः॥  
अश्वि॑ना।म॒धु॒सुत्ऽत॑मः।यु॒वाकुः॑।सोमः॑।तम्।पा॒त॒म्।आ।ग॒त॒म्।दु॒रो॒णे।रथः॑।ह॒।वा॒म्।भूरि॑।वर्पः॑।करि॑क्रत्।सु॒तऽव॑तः।निः॒ऽकृ॒तम्।आऽग॑मिष्ठः॥  
