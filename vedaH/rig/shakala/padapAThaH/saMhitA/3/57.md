

  
प्र।मे॒।वि॒वि॒क्वान्।अ॒वि॒द॒त्।म॒नी॒षाम्।धे॒नुम्।चर॑न्तीम्।प्रऽयु॑ताम्।अगो॑पाम्।स॒द्यः।चि॒त्।या।दु॒दु॒हे।भूरि॑।धा॒सेः।इन्द्रः॑।तत्।अ॒ग्निः।प॒नि॒तारः॑।अ॒स्याः॒॥  
इन्द्रः॑।सु।पू॒षा।वृष॑णा।सु॒ऽहस्ता॑।दि॒वः।न।प्री॒ताः।श॒श॒यम्।दु॒दु॒ह्रे॒।विश्वे॑।यत्।अ॒स्या॒म्।र॒णय॑न्त।दे॒वाः।प्र।वः॒।अत्र॑।व॒स॒वः॒।सु॒म्नम्।अ॒श्या॒म्॥  
याः।जा॒मयः॑।वृष्णे॑।इ॒च्छन्ति॑।श॒क्तिम्।न॒म॒स्यन्तीः॑।जा॒न॒ते॒।गर्भ॑म्।अ॒स्मि॒न्।अच्छ॑।पु॒त्रम्।धे॒नवः॑।वा॒व॒शा॒नाः।म॒हः।च॒र॒न्ति॒।बिभ्र॑तम्।वपूं॑षि॥  
अच्छ॑।वि॒व॒क्मि॒।रोद॑सी॒ इति॑।सु॒मेके॒ इति॑ सु॒ऽमेके॑।ग्राव्णः॑।यु॒जा॒नः।अ॒ध्व॒रे।म॒नी॒षा।इ॒माः।ऊँ॒ इति॑।ते॒।मन॑वे।भूरि॑ऽवाराः।ऊ॒र्ध्वाः।भ॒व॒न्ति॒।द॒र्श॒ताः।यज॑त्राः॥  
या।ते॒।जि॒ह्वा।मधु॑ऽमती।सु॒ऽमे॒धाः।अग्ने॑।दे॒वेषु॑।उ॒च्यते॑।उ॒रू॒ची।तया॑।इ॒ह।विश्वा॒न्।अव॑से।यज॑त्रान्।आ।सा॒द॒य॒।पा॒यया॑।च॒।मधू॑नि॥  
या।ते॒।अ॒ग्ने॒।पर्व॑तस्यऽइव।धारा॑।अस॑श्चन्ती।पी॒पय॑त्।दे॒व॒।चि॒त्रा।ताम्।अ॒स्मभ्य॑म्।प्रऽम॑तिम्।जा॒त॒ऽवे॒दः॒।वसो॒ इति॑।रास्व॑।सु॒ऽम॒तिम्।वि॒श्वऽज॑न्याम्॥  
