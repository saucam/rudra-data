

  
इमाम्।ऊँ॒ इति॑।सु।प्रऽभृ॑तिम्।सा॒तये॑।धाः॒।शश्व॑त्ऽशश्वत्।ऊ॒तिऽभिः॑।याद॑मानः।सु॒तेऽसु॑ते।व॒वृ॒धे॒।वर्ध॑नेभिः।यः।कर्म॑ऽभिः।म॒हत्ऽभिः॑।सुऽश्रु॑तः।भूत्॥  
इन्द्रा॑य।सोमाः॑।प्र॒ऽदिवः॑।विदा॑नाः।ऋ॒भुः।येभिः॑।वृष॑ऽपर्वा।विऽहा॑याः।प्र॒ऽय॒म्यमा॑नान्।प्रति॑।सु।गृ॒भा॒य॒।इन्द्र॑।पिब॑।वृष॑ऽधूतस्य।वृष्णः॑॥  
पिब॑।वर्ध॑स्व।तव॑।घ॒।सु॒तासः॑।इन्द्र॑।सोमा॑सः।प्र॒थ॒माः।उ॒त।इ॒मे।यथा॑।अपि॑बः।पू॒र्व्यान्।इ॒न्द्र॒।सोमा॑न्।ए॒व।पा॒हि॒।पन्यः॑।अ॒द्य।नवी॑यान्॥  
म॒हान्।अम॑त्रः।वृ॒जने॑।वि॒ऽर॒प्शी।उ॒ग्रम्।शवः॑।प॒त्य॒ते॒।धृ॒ष्णु।ओजः॑।न।अह॑।वि॒व्या॒च॒।पृ॒थि॒वी।च॒न।एन॑म्।यत्।सोमा॑सः।हरि॑ऽअश्वम्।अम॑न्दन्॥  
म॒हान्।उ॒ग्रः।व॒वृ॒धे॒।वी॒र्या॑य।स॒म्ऽआच॑क्रे।वृ॒ष॒भः।काव्ये॑न।इन्द्रः॑।भगः॑।वा॒ज॒ऽदाः।अ॒स्य॒।गावः॑।प्र।ज॒य॒न्ते॒।दक्षि॑णाः।अ॒स्य॒।पू॒र्वीः॥  
प्र।यत्।सिन्ध॑वः।प्र॒ऽस॒वम्।यथा॑।आय॑न्।आपः॑।स॒मु॒द्रम्।र॒थ्या॑ऽइव।ज॒ग्मुः॒।अतः॑।चि॒त्।इन्द्रः॑।सद॑सः।वरी॑यान्।यत्।ई॒म्।सोमः॑।पृ॒णति॑।दु॒ग्धः।अं॒शुः॥  
स॒मु॒द्रेण॑।सिन्ध॑वः।याद॑मानाः।इन्द्रा॑य।सोम॑म्।सुषु॑तम्।भर॑न्तः।अं॒शुम्।दु॒ह॒न्ति॒।ह॒स्तिनः॑।भ॒रित्रैः॑।मध्वः॑।पु॒न॒न्ति॒।धार॑या।प॒वित्रैः॑॥  
ह्र॒दाःऽइ॑व।कु॒क्षयः॑।सो॒म॒ऽधानाः॑।सम्।ई॒म् इति॑।वि॒व्या॒च॒।सव॑ना।पु॒रूणि॑।अन्ना॑।यत्।इन्द्रः॑।प्र॒थ॒मा।वि।आश॑।वृ॒त्रम्।ज॒घ॒न्वान्।अ॒वृ॒णी॒त॒।सोम॑म्॥  
आ।तु।भ॒र॒।माकिः॑।ए॒तत्।परि॑।स्था॒त्।वि॒द्म।हि।त्वा॒।वसु॑ऽपतिम्।वसू॑नाम्।इन्द्र॑।यत्।ते॒।माहि॑नम्।दत्र॑म्।अस्ति॑।अ॒स्मभ्य॑म्।तत्।ह॒रि॒ऽअ॒श्व॒।प्र।य॒न्धि॒॥  
अ॒स्मे इति॑।प्र।य॒न्धि॒।म॒घ॒ऽव॒न्।ऋ॒जी॒षि॒न्।इन्द्र॑।रा॒यः।वि॒श्वऽवा॑रस्य।भूरेः॑।अ॒स्मे इति॑।श॒तम्।श॒रदः॑।जी॒वसे॑।धाः॒।अ॒स्मे इति॑।वी॒रान्।शश्व॑तः।इ॒न्द्र॒।शि॒प्रि॒न्॥  
शु॒नम्।हु॒वे॒म॒।म॒घवा॑नम्।इन्द्र॑म्।अ॒स्मिन्।भरे॑।नृऽत॑मम्।वाज॑ऽसातौ।शृ॒ण्वन्त॑म्।उ॒ग्रम्।ऊ॒तये॑।स॒मत्ऽसु॑।घ्नन्त॑म्।वृ॒त्राणि॑।स॒म्ऽजित॑म्।धना॑नाम्॥  
