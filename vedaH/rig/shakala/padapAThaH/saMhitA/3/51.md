

  
च॒र्ष॒णि॒ऽधृत॑म्।म॒घऽवा॑नम्।उ॒क्थ्य॑म्।इन्द्र॑म्।गिरः॑।बृ॒ह॒तीः।अ॒भि।अ॒नू॒ष॒त॒।व॒वृ॒ध॒नम्।पु॒रु॒ऽहू॒तम्।सु॒वृ॒क्तिऽभिः॑।अम॑र्त्यम्।जर॑माणम्।दि॒वेऽदि॑वे॥  
श॒तऽक्र॑तुम्।अ॒र्ण॒वम्।शा॒किन॑म्।नर॑म्।गिरः॑।मे॒।इन्द्र॑म्।उप॑।य॒न्ति॒।वि॒श्वतः॑।वा॒ज॒ऽसनि॑म्।पूः॒ऽभिद॑म्।तूर्णि॑म्।अ॒प्ऽतुर॑म्।धा॒म॒ऽसाच॑म्।अ॒भि॒ऽसाच॑म्।स्वः॒ऽविद॑म्॥  
आ॒ऽक॒रे।वसोः॑।ज॒रि॒ता।प॒न॒स्य॒ते॒।अ॒ने॒हसः॑।स्तुभः॑।इन्द्रः॑।दु॒व॒स्य॒ति॒।वि॒वस्व॑तः।सद॑ने।आ।हि।पि॒प्रि॒ये।स॒त्रा॒ऽसह॑म्।अ॒भि॒मा॒ति॒ऽहन॑म्।स्तु॒हि॒॥  
नृ॒णाम्।ऊँ॒ इति॑।त्वा॒।नृऽत॑मम्।गीः॒ऽभिः।उ॒क्थैः।अ॒भि।प्र।वी॒रम्।अ॒र्च॒त॒।स॒ऽबाधः॑।सम्।सह॑से।पु॒रु॒ऽमा॒यः।जि॒ही॒ते॒।नमः॑।अ॒स्य॒।प्र॒ऽदिवः॑।एकः॑।ई॒शे॒॥  
पू॒र्वीः।अ॒स्य॒।निः॒ऽसि॑धः॑।मर्त्ये॑षु।पु॒रु।वसू॑नि।पृ॒थि॒वी।बि॒भ॒र्ति॒।इन्द्रा॑य।द्यावः॑।ओष॑धीः।उ॒त।आपः॑।र॒यिम्।र॒क्ष॒न्ति॒।जी॒रयः॑।वना॑नि॥  
तुभ्य॑म्।ब्रह्मा॑णि।गिरः॑।इ॒न्द्र॒।तुभ्य॑म्।स॒त्रा।द॒धि॒रे॒।ह॒रि॒ऽवः॒।जु॒षस्व॑।बो॒धि।आ॒पिः।अव॑सः।नूत॑नस्य।सखे॑।व॒सो॒ इति॑।ज॒रि॒तृऽभ्यः॑।वयः॑।धाः॒॥  
इन्द्र॑।म॒रु॒त्वः॒।इ॒ह।पा॒हि॒।सोम॑म्।यथा॑।शा॒र्या॒ते।अपि॑बः।सु॒तस्य॑।तव॑।प्रऽनी॑ती।तव॑।शू॒र॒।शर्म॑न्।आ।वि॒वा॒स॒न्ति॒।क॒वयः॑।सु॒ऽय॒ज्ञाः॥  
सः।वा॒व॒शा॒नः।इ॒ह।पा॒हि॒।सोम॑म्।म॒रुत्ऽभिः॑।इ॒न्द्र॒।सखि॑ऽभिः।सु॒तम्।नः॒।जा॒तम्।यत्।त्वा॒।परि॑।दे॒वाः।अभू॑षन्।म॒हे।भरा॑य।पु॒रु॒ऽहू॒त॒।विश्वे॑॥  
अ॒प्ऽतूर्ये॑।म॒रु॒तः॒।आ॒पिः।ए॒षः।अम॑न्दन्।इन्द्र॑म्।अनु॑।दाति॑ऽवाराः।तेभिः॑।सा॒कम्।पि॒ब॒तु॒।वृ॒त्र॒ऽखा॒दः।सु॒तम्।सोम॑म्।दा॒शुषः॑।स्वे।स॒धऽस्थे॑॥  
इ॒दम्।हि।अनु॑।ओज॑सा।सु॒तम्।रा॒धा॒ना॒म्।प॒ते॒।पिब॑।तु।अ॒स्य।गि॒र्व॒णः॒॥  
यः।ते॒।अनु॑।स्व॒धाम्।अस॑त्।सु॒ते।नि।य॒च्छ॒।त॒न्व॑म्।सः।त्वा॒।म॒म॒त्तु॒।सो॒म्यम्॥  
प्र।ते॒।अ॒श्नो॒तु॒।कु॒क्ष्योः।प्र।इ॒न्द्र॒।ब्रह्म॑णा।शिरः॑।प्र।बा॒हू इति॑।शू॒र॒।राध॑से॥  
