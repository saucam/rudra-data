

  
इ॒हऽइ॑ह।वः॒।मन॑सा।ब॒न्धुता॑।न॒रः॒।उ॒शिजः॑।ज॒ग्मुः॒।अ॒भि।तानि॑।वेद॑सा।याभिः॑।मा॒याभिः।प्रति॑जूतिऽवर्पसः।सौध॑न्वनाः।य॒ज्ञिय॑म्।भ॒गम्।आ॒न॒श॥  
याभिः॑।शची॑भिः।च॒म॒साम्।अपिं॑शत।यया॑।धि॒या।गाम्।अरि॑णीत।चर्म॑णः।येन॑।हरी॒ इति॑।मन॑सा।निः॒ऽअत॑क्षत।तेन॑।दे॒व॒ऽत्वम्।ऋ॒भ॒वः॒।सम्।आ॒नश॥  
इन्द्र॑स्य।स॒ख्यम्।ऋ॒भवः॑।सम्।आ॒न॒शुः॒।मनोः॑।नपा॑तः।अ॒पसः॑।द॒ध॒न्वि॒रे॒।सौ॒ध॒न्व॒नासः॑।अ॒मृ॒त॒ऽत्वम्।आ।ई॒रि॒रे॒।वि॒ष्ट्वी।शमी॑भिः।सु॒ऽकृतः॑।सु॒ऽकृ॒त्यया॑॥  
इन्द्रे॑ण।या॒थ॒।स॒ऽरथ॑म्।सु॒ते।सचा॑।अथो॒ इति॑।वशा॑नाम्।भ॒व॒थ॒।स॒ह।श्रि॒या।न।वः॒।प्र॒ति॒ऽमै।सु॒ऽकृ॒तानि॑।वा॒घ॒तः॒।सौध॑न्वनाः।ऋ॒भ॒वः॒।वी॒र्या॑णि च॥  
इन्द्र॑।ऋ॒भुऽभिः॑।वाज॑वत्ऽभिः।सम्ऽउ॑क्षितम्।सु॒तम्।सोम॑म्।आ।वृ॒ष॒स्व॒।गभ॑स्त्योः।धि॒या।इ॒षि॒तः।म॒घ॒व॒न्।दा॒शुषः॑।गृ॒हे।सौ॒ध॒न्व॒नेभिः॑।स॒ह।म॒त्स्व॒।नृऽभिः॑॥  
इन्द्र॑।ऋ॒भु॒ऽमान्।वाज॑ऽवान्।म॒त्स्व॒।इ॒ह।नः॒।अ॒स्मिन्।सव॑ने।शच्या॑।पु॒रु॒ऽस्तु॒त॒।इ॒मानि॑।तुभ्य॑म्।स्वस॑राणि।ये॒मि॒रे॒।व्र॒ता।दे॒वाना॑म्।मनु॑षः।च॒।धर्म॑ऽभिः॥  
इन्द्र॑।ऋ॒भुऽभिः॑।वा॒जिऽभिः॑।वा॒जय॑न्।इ॒ह।स्तोम॑म्।ज॒रि॒तुः।उप॑।या॒हि॒।य॒ज्ञिय॑म्।श॒तम्।केते॑भिः।इ॒षि॒रेभिः॑।आ॒यवे॑।स॒हस्र॑ऽनीथः।अ॒ध्व॒रस्य॑।होम॑नि॥  
