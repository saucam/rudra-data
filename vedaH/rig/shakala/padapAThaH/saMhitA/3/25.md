

  
अग्ने॑।दि॒वः।सू॒नुः।अ॒सि॒।प्रऽचे॑ताः।तना॑।पृ॒थि॒व्याः।उ॒त।वि॒श्वऽवे॑दाः।ऋध॑क्।दे॒वान्।इ॒ह।य॒ज॒।चि॒कि॒त्वः॒॥  
अ॒ग्निः।स॒नो॒ति॒।वी॒र्या॑णि।वि॒द्वान्।स॒नोति॑।वाज॑म्।अ॒मृता॑य।भूष॑न्।सः।नः॒।दे॒वान्।आ।इ॒ह।व॒ह॒।पु॒रु॒क्षो॒ इति॑ पुरुऽक्षो॥  
अ॒ग्निः।द्यावा॑पृथि॒वी इति॑।वि॒श्वज॑न्ये॒ इति॑ वि॒श्वऽज॑न्ये।आ।भा॒ति॒।दे॒वी इति॑।अ॒मृते॒ इति॑।अमू॑रः।क्षय॑न्।वाजैः॑।पु॒रु॒ऽच॒न्द्रः।नमः॑ऽभिः॥  
अग्ने॑।इन्द्रः॑।च॒।दा॒शुषः॑।दु॒रो॒णे।सु॒तऽव॑तः।य॒ज्ञम्।इ॒ह।उप॑।या॒त॒म्।अम॑र्धन्ता।सो॒म॒ऽपेया॑य।दे॒वा॒॥  
अग्ने॑।अ॒पाम्।सम्।इ॒ध्य॒से॒।दु॒रो॒णे।नित्यः॑।सू॒नो॒ इति॑।स॒ह॒सः॒।जा॒त॒ऽवे॒दः॒।स॒धऽस्था॑नि।म॒हय॑मानः।ऊ॒ती॥  
