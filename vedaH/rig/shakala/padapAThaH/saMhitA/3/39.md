

  
इन्द्र॑म्।म॒तिः।हृ॒दः।आ।व॒च्यमा॑ना।अच्छ॑।पति॑म्।स्तोम॑ऽतष्टा।जि॒गा॒ति॒।या।जागृ॑विः।वि॒दथे॑।श॒स्यमा॑ना।इन्द्र॑।यत्।ते॒।जाय॑ते।वि॒द्धि।तस्य॑॥  
दि॒वः।चि॒त्।आ।पू॒र्व्या।जाय॑माना।वि।जागृ॑विः।वि॒दथे॑ शस्यमा॑ना।भ॒द्रा।व॒स्त्रा॒णि।अर्जु॑ना।वसा॑ना।सा।इ॒यम्।अ॒स्मे इति॑।स॒न॒ऽजा।पित्र्या॑।धीः॥  
य॒मा।चि॒त्।अत्र॑।यम॒ऽसूः।अ॒सू॒त॒।जि॒ह्वाया॑।अग्र॑म्।पत॑त्।आ।हि।अस्था॑त्।वपूं॑षि।जा॒ता।मि॒थु॒ना।स॒चे॒ते॒ इति॑।त॒मः॒ऽहना॑।तपु॑षः।बु॒ध्ने।आऽइ॑ता॥  
नकिः॑।ए॒षा॒म्।नि॒न्दि॒ता।मर्त्ये॑षु।ये।अ॒स्माक॑म्।पि॒तरः॑।गोषु॑।यो॒धाः।इन्द्रः॑।ए॒षा॒म्।दृं॒हि॒ता।माहि॑नऽवान्।उत्।गो॒त्राणि॑।स॒सृ॒जे॒।दं॒सना॑ऽवान्॥  
सखा॑।ह॒।यत्र॑।सखि॑ऽभिः।नव॑ऽग्वैः।अ॒भि॒ऽज्ञु।आ।सत्व॑ऽभिः।गाः।अ॒नु॒ऽग्मन्।स॒त्यम्।तत्।इन्द्रः॑।द॒शऽभिः॑।दश॑ऽग्वैः।सूर्य॑म्।वि॒वे॒द॒।तम॑सि।क्षि॒यन्त॑म्॥  
इन्द्रः॑।मधु॑।सम्ऽभृ॑तम्।उ॒स्रिया॑याम्।प॒त्ऽवत्।वि॒वे॒द॒।श॒फऽव॑त्।नमे॑।गोः।गुहा॑।हि॒तम्।गुह्य॑म्।गू॒ळ्हम्।अ॒प्ऽसु।हस्ते॑।द॒धे॒।दक्षि॑णे।दक्षि॑णऽवान्॥  
ज्योतिः॑।वृ॒णी॒त॒।तम॑सः।वि॒ऽजा॒नन्।आ॒रे।स्य॒म॒।दुः॒ऽइ॒तात्।अ॒भीके॑।इ॒माः।गिरः॑।सो॒म॒ऽपाः॒।सो॒म॒ऽवृ॒द्ध॒।जु॒षस्व॑।इ॒न्द्र॒।पु॒रु॒ऽतम॑स्य।का॒रोः॥  
ज्योतिः॑।य॒ज्ञाय॑।रोद॑सी॒ इति॑।अनु॑।स्या॒त्।आ॒रे।स्या॒म॒।दुः॒ऽइ॒तस्य॑।भूरेः॑।भूरि॑।चि॒त्।हि।तु॒ज॒तः।मर्त्य॑स्य।सु॒ऽपा॒रासः॑।व॒स॒वः॒।ब॒र्हणा॑ऽवत्॥  
शु॒नम्।हु॒वे॒म॒।म॒घवा॑नम्।इन्द्र॑म्।अ॒स्मिन्।भरे॑।नृऽत॑मम्।वाज॑ऽसातौ।शृ॒ण्वन्त॑म्।उ॒ग्रम्।ऊ॒तये॑।स॒मत्ऽसु॑।घ्नन्त॑म्।वृ॒त्राणि॑।स॒म्ऽजित॑म्।धना॑नाम्॥  
