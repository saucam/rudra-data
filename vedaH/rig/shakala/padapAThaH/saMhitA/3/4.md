

  
स॒मित्ऽस॑मित्।सु॒ऽमनाः॑।बो॒धि॒।अ॒स्मे इति॑।शु॒चाऽशु॑चा।सु॒ऽम॒तिम्।रा॒सि॒।वस्वः॑।आ।दे॒व॒।दे॒वान्।य॒जथा॑य।व॒क्षि॒।सखा॑।सखी॑न्।सु॒ऽमनाः॑।य॒क्षि॒।अ॒ग्ने॒॥  
यम्।दे॒वासः॑।त्रिः।अह॑न्।आ॒ऽयज॑न्ते।दि॒वेऽदि॑वे।वरु॑णः।मि॒त्रः।अ॒ग्निः।सः।इ॒मम्।य॒ज्ञम्।मधु॑ऽमन्तम्।कृ॒धि॒।नः॒।तनू॑ऽनपात्।घृ॒तऽयो॑निम्।वि॒धन्त॑म्॥  
प्र।दीधि॑तिः।वि॒श्वऽवा॑रा।जि॒गा॒ति॒।होता॑रम्।इ॒ळः।प्र॒थ॒मम्।यज॑ध्यै।अच्छ॑।नमः॑ऽभिः।वृ॒ष॒भम्।व॒न्दध्यै॑।सः।दे॒वान्।य॒क्ष॒त्।इ॒षि॒तः।यजी॑यान्॥  
ऊ॒र्ध्वः।वा॒म्।गा॒तुः।अ॒ध्व॒रे।अ॒का॒रि॒।ऊ॒र्ध्वा।शो॒चींषि॑।प्रस्थि॑ता।रजां॑सि।दि॒वः।वा॒।नाभा॑।नि।अ॒सा॒दि॒।होता॑।स्तृ॒णी॒महि॑।दे॒वऽव्य॑चाः।वि।ब॒र्हिः॥  
स॒प्त।हो॒त्राणि॑।मन॑सा।वृ॒णा॒नाः।इन्व॑न्तः।विश्व॑म्।प्रति॑।य॒न्।ऋ॒तेन॑।नृ॒ऽपेश॑सः।वि॒दथे॑षु।प्र।जा॒ताः।अ॒भि।इ॒मम्।य॒ज्ञम्।वि।च॒र॒न्त॒।पू॒र्वीः॥  
आ।भन्द॑माने॒ इति॑।उ॒षसौ॑।उपा॑के॒ इति॑।उ॒त।स्म॒ये॒ते॒ इति॑।त॒न्वा॑।विरू॑पे॒ इति॒ विऽरू॑पे।यथा॑।नः॒।मि॒त्रः।वरु॑णः।जुजो॑षत्।इन्द्रः॑।म॒रुत्वा॑न्।उ॒त।वा॒।महः॑ऽभिः॥  
दैव्या॑।होता॑रा।प्र॒थ॒मा।नि।ऋ॒ञ्जे॒।स॒प्त।पृ॒क्षासः॑।स्व॒धया॑।म॒द॒न्ति॒।ऋ॒तम्।शंस॑न्तः।ऋ॒तम्।इत्।ते।आ॒हुः॒।अनु॑।व्र॒तम्।व्र॒त॒ऽपाः।दीध्या॑नाः॥  
आ।भार॑ती।भार॑तीभिः।स॒ऽजोषाः॑।इळाः॑।दे॒वैः।म॒नु॒ष्ये॑भिः।अ॒ग्निः।सर॑स्वती।सा॒र॒स्व॒तेभिः॑।अ॒र्वाक्।ति॒स्रः।दे॒वीः।ब॒र्हिः।आ।इ॒दम्।स॒द॒न्तु॒॥  
तत्।नः॒।तु॒रीप॑म्।अध॑।पो॒ष॒यि॒त्नु।देव॑।त्व॒ष्टः॒।वि।र॒रा॒णः।स्य॒स्वेति॑ स्यस्व।यतः॑।वी॒रः।क॒र्म॒ण्यः॑।सु॒ऽदक्षः॑।यु॒क्तऽग्रा॑वा।जाय॑ते।दे॒वऽका॑मः॥  
वन॑स्पते।अव॑।सृ॒ज॒।उप॑।दे॒वान्।अ॒ग्निः।ह॒विः।श॒मि॒ता।सू॒द॒या॒ति॒।सः।इत्।ऊँ॒ इति॑।होता॑।स॒त्यऽत॑रः।य॒जा॒ति॒।यथा॑।दे॒वाना॑म्।जनि॑मानि।वेद॑॥  
आ।या॒हि॒।अ॒ग्ने॒।स॒म्ऽइ॒धा॒नः।अ॒र्वाङ्।इन्द्रे॑ण।दे॒वैः।स॒ऽरथ॑म्।तु॒रेभिः॑।ब॒र्हिः।नः॒।आस्ता॑म्।अदि॑तिः।सु॒ऽपु॒त्रा।स्वाहा॑।दे॒वाः।अ॒मृताः॑।मा॒द॒य॒न्ता॒म्॥  
