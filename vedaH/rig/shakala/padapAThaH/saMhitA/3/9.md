

  
सखा॑यः।त्वा॒।व॒वृ॒म॒हे॒।दे॒वम्।मर्ता॑सः।ऊ॒तये॑।अ॒पाम्।नपा॑तम्।सु॒ऽभग॑म्।सु॒ऽदीदि॑तिम्।सु॒ऽप्रतू॑र्तिम्।अ॒ने॒हस॑म्॥  
काय॑मानः।व॒ना।त्वम्।यत्।मा॒तॄः।अज॑गन्।अ॒पः।न।तत्।ते॒।अ॒ग्ने॒।प्र॒ऽमृषे॑।नि॒ऽवर्त॑नम्।यत्।दू॒रे।सन्।इ॒ह।अभ॑वः॥  
अति॑।तृ॒ष्टम्।व॒व॒क्षि॒थ॒।अथ॑।ए॒व।सु॒ऽमनाः॑।अ॒सि॒।प्रऽप्र॑।अ॒न्ये।यन्ति॑।परि॑।अ॒न्ये।आ॒स॒ते॒।येषा॑म्।स॒ख्ये।असि॑।श्रि॒तः॥  
ई॒यि॒ऽवांस॑म्।अति॑।स्रिधः॑।शश्व॑तीः।अति॑।स॒श्चतः॑।अनु॑।ई॒म्।अ॒वि॒न्द॒न्।नि॒ऽचि॒रासः॑।अ॒द्रुहः॑।अ॒प्ऽसु।सिं॒हम्ऽइ॑व।श्रि॒तम्॥  
स॒सृ॒वांस॑म्ऽइव।त्मना॑।अ॒ग्निम्।इ॒त्था।ति॒रःऽहि॑तम्।आ।ए॒न॒म्।न॒य॒त्।मा॒त॒रिश्वा॑।प॒रा॒ऽवतः॑।दे॒वेभ्यः॑।म॒थि॒तम्।परि॑॥  
तम्।त्वा॒।मर्ताः॑।अ॒गृ॒भ्ण॒त॒।दे॒वेभ्यः॑।ह॒व्य॒ऽवा॒ह॒न॒।विश्वा॑न्।यत्।य॒ज्ञान्।अ॒भि॒ऽपासि॑।मा॒नु॒ष॒।तव॑।क्रत्वा॑।य॒वि॒ष्ठ्य॒॥  
तत्।भ॒द्रम्।तव॑।दं॒सना॑।पाका॑य।चि॒त्।छ॒द॒य॒ति॒।त्वाम्।यत्।अ॒ग्ने॒।प॒शवः॑।स॒म्ऽआस॑ते।सम्ऽइ॑द्धम्।अ॒पि॒ऽश॒र्व॒रे॥  
आ।जु॒हो॒त॒।सु॒ऽअ॒ध्व॒रम्।शी॒रम्।पा॒व॒कऽशो॑चिषम्।आ॒शुम्।दू॒तम्।अ॒जि॒रम्।प्र॒त्नम्।ईड्य॑म्।श्रु॒ष्टी।दे॒वम्।स॒प॒र्य॒त॒॥  
त्रीणि॑।श॒ता।त्री।स॒हस्रा॑णि।अ॒ग्निम्।त्रिं॒शत्।च॒।दे॒वाः।नव॑।च॒।अ॒स॒प॒र्य॒न्।औक्ष॑न्।घृ॒तैः।अस्तृ॑णन्।ब॒र्हिः।अ॒स्मै॒।आत्।इत्।होता॑रम्।नि।अ॒सा॒द॒य॒न्त॒॥  
