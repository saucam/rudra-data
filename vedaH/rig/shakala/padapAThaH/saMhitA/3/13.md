

  
प्र।वः॒।दे॒वाय॑।अ॒ग्नये॑।बर्हि॑ष्ठम्।अ॒र्च॒।अ॒स्मै॒।गम॑त्।दे॒वेभिः॑।आ।सः।नः॒।यजि॑ष्ठः।ब॒र्हिः।आ।स॒द॒त्॥  
ऋ॒तऽवा॑।यस्य॑।रोद॑सी॒ इति॑।दक्ष॑म्।सच॑न्ते।ऊ॒तयः॑।ह॒विष्म॑न्तः।तम्।ई॒ळ॒ते॒।तम्।स॒नि॒ष्यन्तः॑।अव॑से॥  
सः।य॒न्ता।विप्रः॑।ए॒षा॒म्।सः।य॒ज्ञाना॑म्।अथ॑।हि।सः।अ॒ग्निम्।तम्।वः॒।दु॒व॒स्य॒त॒।दाता॑।यः।वनि॑ता।म॒घम्॥  
सः।नः॒।शर्मा॑णि।वी॒तये॑।अ॒ग्निः।य॒च्छ॒तु॒।शम्ऽत॑मा।यतः॑।नः॒।प्रु॒ष्णव॑त्।वसु॑।दि॒वि।क्षि॒तिऽभ्यः॑।अ॒प्ऽसु।आ॥  
दी॒दि॒ऽवांस॑म्।अपू॑र्व्यम्।वस्वी॑भिः।अ॒स्य॒।धी॒तिऽभिः॑।ऋक्वा॑णः।अ॒ग्निम्।इ॒न्ध॒ते॒।होता॑रम्।वि॒श्पति॑म्।वि॒शाम्॥  
उ॒त।नः॒।ब्रह्म॑न्।अ॒वि॒षः॒।उ॒क्थेषु॑।दे॒व॒ऽहूत॑मः।शम्।नः॒।शो॒च॒।म॒रुत्ऽवृ॑धः।अग्ने॑।स॒ह॒स्र॒ऽसात॑मः॥  
नु।नः॒।रा॒स्व॒।स॒हस्र॑ऽवत्।तो॒कऽव॑त्।पु॒ष्टि॒ऽमत्।वसु॑।द्यु॒मत्।अ॒ग्ने॒।सु॒ऽवीर्य॑म्।वर्षि॑ष्ठम्।अनु॑पऽक्षितम्॥  
