

  
प्र।पर्व॑तानाम्।उ॒श॒ती इति॑।उ॒पऽस्था॑त्।अश्वे॑इ॒वेत्यश्वे॑ऽइव।विसि॑ते॒ इति॒ विऽसि॑ते।हास॑माने॒ इति॑।गावा॑ऽइव।शु॒भ्रे इति॑।मा॒तरा॑।रि॒हा॒णे इति॑।विऽपा॑ट्।शु॒तु॒द्री।पय॑सा।ज॒वे॒ते॒ इति॑॥  
इन्द्रे॑षिते॒ इतीन्द्र॑ऽइषिते।प्र॒ऽस॒वम्।भिक्ष॑माणे॒ इति॑।अच्छ॑।स॒मु॒द्रम्।र॒थ्या॑ऽइव।या॒थः॒।स॒मा॒रा॒णे इति॑ स॒म्ऽआ॒रा॒णे।ऊ॒र्मिऽभिः॑।पिन्व॑माने॒ इति॑।अ॒न्या।वा॒म्।अ॒न्याम्।अपि॑।ए॒ति॒।शु॒भ्रे॒ इति॑॥  
अच्छ॑।सिन्धु॑म्।मा॒तृऽत॑माम्।अ॒या॒स॒म्।विपा॑शम्।उ॒र्वीम्।सु॒ऽभगा॑म्।अ॒ग॒न्म॒।व॒त्सम्ऽइ॑व।मा॒तरा॑।सं॒रि॒हा॒णे इति॑ स॒म्ऽरि॒हा॒णे।स॒मा॒नम्।योनि॑म्।अनु॑।स॒म्ऽचर॑न्ती॥  
ए॒ना।व॒यम्।पय॑सा।पिन्व॑मानाः।अनु॑।योनि॑म्।दे॒वऽकृ॑तम्।चर॑न्तीः।न।वर्त॑वे।प्र॒ऽस॒वः।सर्ग॑ऽतक्तः।कि॒म्ऽयुः।विप्रः॑।न॒द्यः॑।जो॒ह॒वी॒ति॒॥  
रम॑ध्वम्।मे॒।वच॑से।सो॒म्याय॑।ऋत॑ऽवरीः।उप॑।मु॒हू॒र्तम्।एवैः॑।प्र।सिन्धु॑म्।अच्छ॑।बृ॒ह॒ती।म॒नी॒षा।अ॒व॒स्युः।अ॒ह्ने॒।कु॒शि॒कस्य॑।सू॒नुः॥  
इन्द्रः॑।अ॒स्मान्।अ॒र॒द॒त्।वज्र॑ऽबाहुः।अप॑।अ॒ह॒न्।वृ॒त्रम्।प॒रि॒ऽधिम्।न॒दीना॑म्।दे॒वः॑।अ॒न॒य॒त्।स॒वि॒ता।सु॒ऽपा॒णिः।तस्य॑।व॒यम्।प्र॒ऽस॒वे।या॒मः॒।उ॒र्वीः॥  
प्र॒ऽवाच्य॑म्।श॒श्व॒धा।वी॒र्य॑म्।तत्।इन्द्र॑स्य।कर्म॑।यत्।अहि॑म्।वि॒ऽवृ॒श्चत्।वि।वज्रे॑ण।प॒रि॒ऽषदः॑।ज॒घा॒न॒।आय॑न्।आपः॑।अय॑नम्।इ॒च्छमा॑नाः॥  
ए॒तत्।वचः॑।ज॒रि॒तः॒।मा।अपि॑।मृ॒ष्ठाः॒।आ।यत्।ते॒।घोषा॑न्।उत्ऽत॑रा।यु॒गानि॑।उ॒क्थेषु॑।का॒रो॒ इति॑।प्रति॑।नः॒।जु॒ष॒स्व॒।मा।नः॒।नि।क॒रिति॑ कः।पु॒रु॒ष॒ऽत्रा।नमः॑।ते॒॥  
ओ इति॑।सु।स्व॒सा॒रः॒।का॒रवे॑।शृ॒णो॒त॒।य॒यौ।वः॒।दू॒रात्।अन॑सा।रथे॑न।नि।सु।न॒म॒ध्व॒म्।भव॑त।सु॒ऽपा॒राः।अ॒धः॒ऽअ॒क्षाः।सि॒न्ध॒वः॒।स्रो॒त्याभिः॑॥  
आ।ते॒।का॒रो॒ इति॑।शृ॒ण॒वा॒म॒।वचां॑सि।य॒याथ॑।दू॒रात्।अन॑सा।रथे॑न।नि।ते॒।नं॒सै॒।पी॒प्या॒नाऽइ॑व।योषा॑।मर्या॑यऽइव।क॒न्या॑।श॒श्व॒चै।त॒ इति॑ ते॥  
यत्।अ॒ङ्ग।त्वा॒।भ॒र॒ताः।स॒म्ऽतरे॑युः।ग॒व्यन्।ग्रामः॑।इ॒षि॒तः।इन्द्र॑ऽजूतः।अर्षा॑त्।अह॑।प्र॒ऽस॒वः।सर्ग॑ऽतक्तः।आ।वः॒।वृ॒णे॒।सु॒ऽम॒तिम्।य॒ज्ञिया॑नाम्॥  
अता॑रिषुः।भ॒र॒ताः।ग॒व्यवः॑।सम्।अभ॑क्त।विप्रः॑।सु॒ऽम॒तिम्।न॒दीना॑म्।प्र।पि॒न्व॒ध्व॒म्।इ॒षय॑न्तीः।सु॒ऽराधा॑।आ।व॒क्षणाः॑।पृ॒णध्व॑म्।या॒त।शीभ॑म्॥  
उत्।वः॒।ऊ॒र्मिः।शम्याः॑।ह॒न्तु॒।आपः॑।योक्त्रा॑णि।मु॒ञ्च॒त॒।मा।अदुः॑ऽकृतौ।विऽए॑नसा।अ॒घ्न्यौ।शून॑म्।आ।अ॒र॒ता॒म्॥  
