

  
वै॒श्वा॒न॒राय॑।पृ॒थु॒ऽपाज॑से।विपः॑।रत्ना॑।वि॒ध॒न्त॒।ध॒रुणे॑षु।गात॑वे।अ॒ग्निः।हि।दे॒वान्।अ॒मृतः॑।दु॒व॒स्यति॑।अथ॑।धर्मा॑णि।स॒नता॑।न।दू॒दु॒ष॒त्॥  
अ॒न्तः।दू॒तः।रोद॑सी॒ इति॑।द॒स्मः।ई॒य॒ते॒।होता॑।निऽस॑त्तः।मनु॑षः।पु॒रःऽहि॑तः।क्षय॑म्।बृ॒हन्त॑म्।परि॑।भू॒ष॒ति॒।द्युऽभिः॑।दे॒वेभिः॑।अ॒ग्निः।इ॒षि॒तः।धि॒याऽव॑सुः॥  
के॒तुम्।य॒ज्ञाना॑म्।वि॒दथ॑स्य।साध॑नम्।विप्रा॑सः।अ॒ग्निम्।म॒ह॒य॒न्त॒।चित्ति॑ऽभिः।अपां॑सि।यस्मि॑न्।अधि॑।स॒म्ऽद॒धुः।गिरः॑।तस्मि॑न्।सु॒म्नानि॑।यज॑मानः।आ।च॒के॒॥  
पि॒ता।य॒ज्ञाना॑म्।असु॑रः।वि॒पः॒ऽचिता॑म्।वि॒ऽमान॑म्।अ॒ग्निः।व॒युन॑म्।च॒।वा॒घता॑म्।आ।वि॒वे॒श॒।रोद॑सी॒ इति॑।भूरि॑ऽवर्पसा।पु॒रु॒ऽप्रि॒यः।भ॒न्द॒ते॒।धाम॑ऽभिः।क॒विः॥  
च॒न्द्रम्।अ॒ग्निम्।च॒न्द्रऽर॑थम्।हरि॑ऽव्रतम्।वै॒श्वा॒न॒रम्।अ॒प्सु॒ऽसद॑म्।स्वः॒ऽविद॑म्।वि॒ऽगा॒हम्।तूर्णि॑म्।तवि॑षीभिः।आऽवृ॑तम्।भूर्णि॑म्।दे॒वासः॑।इ॒ह।सु॒ऽश्रिय॑म्।द॒धुः॒॥  
अ॒ग्निः।दे॒वेभिः॑।मनु॑षः।च॒।ज॒न्तुऽभिः॑।त॒न्वा॒नः।य॒ज्ञम्।पु॒रु॒ऽपेश॑सम्।धि॒या।र॒थीः।अ॒न्तः।ई॒य॒ते॒।साध॑दिष्टिऽभिः।जी॒रः।दमू॑नाः।अ॒भि॒श॒स्ति॒ऽचात॑नः॥  
अग्ने॑।जर॑स्व।सु॒ऽअ॒प॒त्ये।आयु॑नि।ऊ॒र्जा।पि॒न्व॒स्व॒।सम्।इषः॑।दि॒दी॒हि॒।नः॒।वयां॑सि।जि॒न्व॒।बृ॒ह॒तः।च॒।जा॒गृ॒वे॒।उ॒शिक्।दे॒वाना॑म्।असि॑।सु॒ऽक्रतुः॑।वि॒पाम्॥  
वि॒श्पति॑म्।य॒ह्वम्।अति॑थिम्।नरः॑।सदा॑।य॒न्तार॑म्।धी॒नाम्।उ॒शिज॑म्।च॒।वा॒घता॑म्।अ॒ध्व॒राणा॑म्।चेत॑नम्।जा॒तऽवे॑दस॑म्।प्र।शं॒स॒न्ति॒।नम॑सा।जू॒तिऽभिः॑।वृ॒धे॥  
वि॒भाऽवा॑।दे॒वः।सु॒ऽरणः।परि॑।क्षि॒तीः।अ॒ग्निः।ब॒भू॒व॒।शव॑सा।सु॒मत्ऽर॑थः।तस्य॑।व्र॒तानि॑।भू॒रि॒ऽपो॒षिणः॑।व॒यम्।उप॑।भू॒षे॒म॒।दमे॑।आ।सु॒वृ॒क्तिऽभिः॑॥  
वैश्वा॑नर।तव॑।धामा॑नि।आ।च॒क्रे॒।येभिः॑।स्वः॒ऽवित्।अभ॑वः।वि॒ऽच॒क्ष॒ण॒।जा॒तः।आ।अ॒पृ॒णः॒।भुव॑नानि।रोद॑सी॒ इति॑।अग्ने॑।ता।विश्वा॑।प॒रि॒ऽभूः।अ॒सि॒।त्मना॑॥  
वै॒श्वा॒न॒रस्य॑।दं॒सना॑भ्यः।बृ॒हत्।अरि॑णात्।एकः॑।सु॒ऽअ॒प॒स्यया॑।क॒विः।उ॒भा।पि॒तरा॑।म॒हय॑न्।अ॒जा॒य॒त॒।अ॒ग्निः।द्यावा॑पृथि॒वी इति॑।भूरि॑ऽरेतसा॥  
