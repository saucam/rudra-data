

  
न।ता।मि॒न॒न्ति॒।मा॒यिनः॑।न।धीराः॑।व्र॒ता।दे॒वाना॑म्।प्र॒थ॒मा।ध्रु॒वाणि॑।न।रोद॑सी॒ इति॑।अ॒द्रुहा॑।वे॒द्याभिः॑।न।पर्व॑ताः।नि॒ऽनमे॑।त॒स्थि॒ऽवांसः॑॥  
षट्।भा॒रान्।एकः॑।अच॑रन्।बि॒भ॒र्ति॒।ऋ॒तम्।वर्षि॑ष्ठम्।उप॑।गावः॑।आ।अ॒गुः॒।ति॒स्रः।म॒हीः।उप॑राः।त॒स्थुः॒।अत्याः॑।गुहा॑।द्वे इति॑।निहि॑ते॒ इति॒ निऽहि॑ते।दर्शि॑।एका॑॥  
त्रि॒ऽपा॒ज॒स्यः।वृ॒ष॒भः।वि॒श्वऽरू॑पः।उ॒त।त्रि॒ऽउ॒धा।पु॒रु॒ध।प्र॒जाऽवा॑न्।त्रि॒ऽअ॒नी॒कः।प॒त्य॒ते॒।माहि॑नऽवा॒न्।सः।रे॒तः॒ऽधा।वृ॒ष॒भः।शश्व॑तीनाम्॥  
अ॒भीके॑।आ॒सा॒म्।प॒द॒ऽवीः।अ॒बो॒धि॒।आ॒दि॒त्याना॑म्।अ॒ह्वे॒।चारु॑।नाम॑।आपः॑।चि॒त्।अ॒स्मै॒।अ॒र॒म॒न्त॒।दे॒वीः।पृथ॑क्।व्रज॑न्तीः।परि॑।सी॒म्।अ॒वृ॒ञ्ज॒न्॥  
त्री।ष॒धऽस्था॑।सि॒न्ध॒वः॒।त्रिः।क॒वी॒नाम्।उ॒त।त्रि॒ऽमा॒ता।वि॒दथे॑षु।स॒म्ऽराट्।ऋ॒तऽव॑रीः।योष॑णाः।ति॒स्रः।अप्याः॑।त्रिः।आ।दि॒वः।वि॒दथे॑।पत्य॑मानाः॥  
त्रिः।आ।दि॒वः।स॒वि॒तः॒।वार्या॑णि।दि॒वेऽदि॑वे।आ।सु॒व॒।त्रिः।नः॒।अह्नः॑।त्रि॒ऽधातु॑।रा॒यः।आ।सु॒व॒।वसू॑नि भग॑।त्रा॒तः॒।धि॒ष॒णे॒।सा॒तये॑।धाः॒॥  
त्रिः।आ।दि॒वः।स॒वि॒ता।सो॒ष॒वी॒ति॒।राजा॑ना।मि॒त्रावरु॑णा।सु॒पा॒णी इति॑ सु॒ऽपा॒णी।आपः॑।चि॒त्।अ॒स्य॒।रोद॑सी॒ इति॑।चि॒त्।उ॒र्वी इति॑।रत्न॑म्।भि॒क्ष॒न्त॒।स॒वि॒तुः।स॒वाय॑॥  
त्रिः।उ॒त्ऽत॒मा दुः॒ऽनशा॑।रो॒च॒नानि॑।त्रयः॑।रा॒ज॒न्ति॒।असु॑रस्य।वी॒राः।ऋ॒तऽवा॑नः।इ॒षि॒राः।दुः॒ऽदभा॑सः।त्रिः।आ।दि॒वः।वि॒दथे॑।स॒न्तु॒।दे॒वाः॥  
