

  
उप॑।नः॒।सु॒तम्।आ।ग॒हि॒।सोम॑म्।इ॒न्द्र॒।गोऽआ॑शिरम्।हरि॑ऽभ्याम्।यः।ते॒।अ॒स्म॒ऽयुः॥  
तम्।इ॒न्द्र॒।मद॒म्।आ।ग॑हि ब॒र्हिः॒ऽस्थाम्।ग्राव॑ऽभिः।सु॒तम्।कु॒वित्।नु।अ॒स्य॒।तृ॒ष्णवः॑॥  
इन्द्र॑म्।इ॒त्था।गिरः॑।मम॑।अच्छ॑।अ॒गुः॒।इ॒षि॒ताः।इ॒तः।आ॒ऽवृते॑।सोम॑ऽपीतये॥  
इन्द्र॑म्।सोम॑स्य।पी॒तये॑।स्तोमैः॑।इ॒ह।ह॒वा॒म॒हे॒।उ॒क्थेभिः॑।कु॒वित्।आ॒ऽगम॑त्॥  
इन्द्र॑।सोमाः॑।सु॒ताः।इ॒मे।तान्।द॒धि॒ष्व॒।श॒त॒क्र॒तो॒ इति॑ शतऽक्रतो।ज॒ठरे॑।वा॒जि॒नी॒व॒सो॒ इति॑ वाजिनीऽवसो॥  
वि॒द्म।हि।त्वा॒।ध॒न॒म्ऽज॒यम्।वाजे॑षु।द॒धृ॒षम्।क॒वे॒।अध॑।ते॒।सु॒म्नम्।ई॒म॒हे॒॥  
इ॒मम्।इ॒न्द्र॒।गोऽआ॑शिरम्।यव॑ऽआशिरम्।च॒।नः॒।पि॒ब॒।आ॒ऽगत्य॑।वृष॑ऽभिः।सु॒तम्॥  
तुभ्य॑।इत्।इ॒न्द्र॒।स्वे।ओ॒क्ये॑।सोम॑म्।चो॒दा॒मि॒।पी॒तये॑।ए॒षः।र॒र॒न्तु॒।ते॒।हृ॒दि॥  
त्वाम्।सु॒तस्य॑।पी॒तये॑।प्र॒त्नम्।इ॒न्द्र॒।ह॒वा॒म॒हे॒।कु॒शि॒कासः॑।अ॒व॒स्यवः॑॥  
