

  
अ॒ग्निः।होता॑।पु॒रःऽहि॑तः।अ॒ध्व॒रस्य॑।विऽच॑र्षणिः।सः।वे॒द॒।य॒ज्ञम्।आ॒नु॒षक्॥  
सः।ह॒व्य॒ऽवाट्।अम॑र्त्यः।उ॒शिक्।दू॒तः।चनः॑ऽहितः।अ॒ग्निः।धि॒या।सम्।ऋ॒ण्व॒ति॒॥  
अ॒ग्निः।धि॒या।सः।चे॒त॒ति॒।के॒तुः।य॒ज्ञस्य॑।पू॒र्व्यः।अर्थ॑म्।हि।अ॒स्य॒।त॒रणि॑॥  
अ॒ग्निम्।सू॒नुम्।सन॑ऽश्रुतम्।सह॑सः।जा॒तऽवे॑दसम्।वह्नि॑म्।दे॒वाः।अ॒कृ॒ण्व॒त॒॥  
अदा॑भ्यः।पु॒रः॒ऽए॒ता।वि॒शाम्।अ॒ग्निः।मानु॑षीणाम्।तूर्णिः॑।रथः॑।सदा॑।नवः॑॥  
सा॒ह्वान्।विश्वाः॑।अ॒भि॒ऽयुजः॑।क्रतुः॑।दे॒वाना॑म्।अमृ॑क्तः।अ॒ग्निः।तु॒विश्र॑वःऽतमः॥  
अ॒भि।प्रयां॑सि।वाह॑सा।दा॒श्वान्।अ॒श्नो॒ति॒।मर्त्यः॑।क्षय॑म्।पा॒व॒कऽशो॑चिषः॥  
परि॑।विश्वा॑नि।सुऽधि॑ता।अ॒ग्नेः।अ॒श्या॒म॒।मन्म॑ऽभिः।विप्रा॑सः।जा॒तऽवे॑दसः॥  
अग्ने॑।विश्वा॑नि।वार्या॑।वाजे॑षु।स॒नि॒षा॒म॒हे॒।त्वे इति॑।दे॒वासः।आ।ई॒रि॒रे॒॥  
