

  
अ॒यम्।सः।अ॒ग्निः।यस्मि॑न्।सोम॑म्।इन्द्रः॑।सु॒तम्।द॒धे।ज॒ठरे॑।वा॒व॒शा॒नः।स॒ह॒स्रिण॑म्।वाज॑म्।अत्य॑म्।न।सप्ति॑म्।स॒स॒वान्।सन्।स्तू॒य॒से॒।जा॒त॒ऽवे॒दः॒॥  
अग्ने॑।यत्।ते॒।दि॒वि।वर्चः॑।पृ॒थि॒व्याम्।यत्।ओष॑धीषु।अ॒प्ऽसु।आ।य॒ज॒त्र॒।येन॑।अ॒न्तरि॑क्षम्।उ॒रु।आ॒ऽत॒तन्थ॑।त्वे॒षः।सः।भा॒नुः।अ॒र्ण॒वः।नृ॒ऽचक्षाः॑॥  
अग्ने॑।दि॒वः।अर्ण॑म्।अच्छ॑।जि॒गा॒सि॒।अच्छ॑।दे॒वान्।ऊ॒चि॒षे॒।धिष्ण्या॑।ये।या।रो॒च॒ने।प॒रस्ता॑त्।सूर्य॑स्य।याः।च॒।अ॒वस्ता॑त्।उ॒प॒ऽतिष्ठ॑न्ते।आपः॑॥  
पु॒री॒ष्या॑सः।अ॒ग्नयः॑।प्र॒व॒णेभिः॑।स॒ऽजोष॑सः।जु॒षन्ता॑म्।य॒ज्ञम्।अ॒द्रुहः॑।अ॒न॒मी॒वाः।इषः॑।म॒हीः॥  
इळा॑म्।अ॒ग्ने॒।पु॒रु॒ऽदंस॑म्।स॒निम्।गोः।श॒श्व॒त्ऽत॒मम्।हव॑मानाय।सा॒ध॒।स्यात्।नः॒।सू॒नुः।तन॑यः।वि॒जाऽवा॑।अ॒ग्ने॒।सा।ते॒।सु॒ऽम॒तिः।भू॒तु॒।अ॒स्मे इति॑॥  
