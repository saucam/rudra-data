

  
यु॒ध्मस्य॑।ते॒।वृ॒ष॒भस्य॑।स्व॒ऽराजः॑।उ॒ग्रस्य॑।यूनः॑।स्थवि॑रस्य।घृष्वेः॑।अजू॑र्यतः।व॒ज्रिणः॑।वी॒र्या॑णि।इन्द्र॑।श्रु॒तस्य॑।म॒ह॒तः।म॒हानि॑॥  
म॒हान्।अ॒सि॒।म॒हि॒ष॒।वृष्ण्ये॑भिः।ध॒न॒ऽस्पृत्।उ॒ग्र॒।सह॑मानः।अ॒न्यान्।एकः॑।विश्व॑स्य।भुव॑नस्य।राजा॑।सः।यो॒धया॑।च॒।क्ष॒यया॑।च॒।जना॑न्॥  
प्र।मात्रा॑भिः।रि॒रि॒चे॒।रोच॑मानः।प्र।दे॒वेभिः॑।वि॒श्वतः।अप्र॑तिऽइतः।प्र।म॒ज्मना॑।दि॒वः।इन्द्रः॑।पृ॒थि॒व्याः।प्र।उ॒रोः।म॒हः।अ॒न्तरि॑क्षात्।ऋ॒जी॒षी॥  
उ॒रुम्।ग॒भी॒रम्।ज॒नुषा॑।अ॒भि।उ॒ग्रम्।वि॒श्वऽव्य॑चसम्।अ॒व॒तम्।म॒ती॒नाम्।इन्द्र॑म्।सोमा॑सः।प्र॒ऽदिवि॑।सु॒तासः॑।स॒मु॒द्रम्।न।स्र॒वतः॑।आ।वि॒श॒न्ति॒॥  
यम्।सोम॑म्।इ॒न्द्र॒।पृ॒थि॒वीद्यावा॑।गर्भ॑म्।न।मा॒ता।बि॒भृ॒तः।त्वा॒ऽया।तम्।ते॒।हि॒न्व॒न्ति॒।तम्।ऊँ॒ इति॑।ते॒।मृ॒ज॒न्ति॒।अ॒ध्व॒र्यवः॑।वृ॒ष॒भ॒।पात॒वै।ऊँ॒ इति॑॥  
