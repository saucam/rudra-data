

  
अग्ने॑।जु॒षस्व॑।नः॒।ह॒विः।पु॒रो॒ळाश॑म्।जा॒त॒ऽवे॒दः॒।प्रा॒तः॒ऽसा॒वे।धि॒या॒व॒सो॒ इति॑ धियाऽवसो॥  
पु॒रो॒ळाः।अ॒ग्ने॒।प॒च॒तः।तुभ्य॑म्।वा॒।घ॒।परि॑ऽकृतः।तम्।जु॒ष॒स्व॒।य॒वि॒ष्ठ्य॒॥  
अग्ने॑।वी॒हि।पु॒रो॒ळाश॑म्।आऽहु॑तम्।ति॒रःऽअ॑ह्न्यम्।सह॑सः।सू॒नुः।अ॒सि॒।अ॒ध्व॒रे।हि॒तः॥  
माध्य॑न्दिने।सव॑ने।जा॒त॒ऽवे॒दः॒।पु॒रो॒ळाश॑म्।इ॒ह।क॒वे॒।जु॒ष॒स्व॒।अग्ने॑।य॒ह्वस्य॑।तव॑।भा॒ग॒ऽधेय॑म्।न।प्र।मि॒न॒न्ति॒।वि॒दथे॑षु।धीराः॑॥  
अग्ने॑।तृ॒तीये॑।सव॑ने।हि।कानि॑षः।पुरो॒ळाश॑म्।स॒ह॒सः॒।सू॒नो॒ इति॑।आऽहु॑तम्।अथ॑।दे॒वेषु॑।अ॒ध्व॒रम्।वि॒प॒न्यया॑।धाः।रत्न॑ऽवन्तम्।अ॒मृते॑षु।जागृ॑विम्॥  
अग्ने॑।वृ॒धा॒नः।आऽहु॑तिम्।पु॒रो॒ळाश॑म्।जा॒त॒ऽवे॒दः॒।जु॒षस्व॑।ति॒रःऽअ॑ह्न्यम्॥  
