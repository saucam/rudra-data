

  
इ॒मम्।म॒हे।वि॒द॒थ्या॑य।शू॒षम्।शश्व॑त्।कृत्वः॑।ईड्या॑य।प्र।ज॒भ्रुः॒।शृ॒णोतु॑।नः॒।दम्ये॑भिः।अनी॑कैः।शृ॒णोतु॑।अ॒ग्निः।दि॒व्यैः।अज॑स्रः॥  
महि॑।म॒हे।दि॒वे।अ॒र्च॒।पृ॒थि॒व्यै।कामः॑।मे॒।इ॒च्छन्।च॒र॒ति॒।प्र॒ऽजा॒नन्।ययोः॑।ह॒।स्तोमे॑।वि॒दथे॑षु।दे॒वाः।स॒प॒र्यवः॑।मा॒दय॑न्ते।सचा॑।आ॒योः॥  
यु॒वोः।ऋ॒तम्।रो॒द॒सी॒ इति॑।स॒त्यम्।अ॒स्तु॒।म॒हे।सु।नः॒।सु॒ऽवि॒ताय॑।प्र।भू॒त॒म्।इ॒दम्।दि॒वे।नमः॑।अ॒ग्ने॒।पृ॒थि॒व्यै।स॒प॒र्यामि॑।प्रय॑सा।यामि॑।रत्न॑म्॥  
उ॒तो इति॑।हि।वा॒म्।पू॒र्व्याः।आ॒ऽवि॒वि॒द्रे।ऋत॑वरी॒ इत्यृत॑ऽवरी।रो॒द॒सी॒ इति॑।स॒त्य॒ऽवाचः॑।नरः॑।चि॒त्।वा॒म्।स॒म्ऽइ॒थे।शूर॑ऽसातौ।व॒व॒न्दि॒रे।पृ॒थि॒वि॒।वेवि॑दानाः॥  
कः।अ॒द्धा।वे॒द॒।कः।इ॒ह।प्र।वो॒च॒त्।दे॒वान्।अच्छ॑।प॒थ्या॑।का।सम्।ए॒ति॒।ददृ॑श्रे।ए॒षा॒म्।अ॒व॒मा।सदां॑सि।परे॑षु।या।गुह्ये॑षु।व्र॒तेषु॑॥  
क॒विः।नृ॒ऽचक्षा॑।अ॒भि।सी॒म्।अ॒च॒ष्ट॒।ऋ॒तस्य॑।योना॑।विघृ॑ते॒ इति॒ विऽघृ॑ते।मद॑न्ती॒ इति॑।नाना॑।च॒क्रा॒ते॒ इति॑।सद॑नम्।यथा॑।वेः।स॒मा॒नेन॑।क्रतु॑ना।स॒व्ँम्वि॒दा॒ने इति॑ स॒म्ऽवि॒दा॒ने॥  
स॒मा॒न्या।वियु॑ते॒ इति॒ विऽयु॑ते।दू॒रेअ॑न्ते॒ इति॑ दू॒रेऽअ॑न्ते।ध्रु॒वे।प॒दे।त॒स्थ॒तुः॒ जा॒ग॒रूके॑।उ॒त।स्वसा॑रा।यु॒व॒ती इति॑।भव॑न्ती॒ इति॑।आत्।ऊँ॒ इति॑।ब्रु॒वा॒ते॒ इति॑।मि॒थु॒नानि॑।नाम॑॥  
विश्वा॑।इत्।ए॒ते इति॑।जनि॑म।सम्।वि॒वि॒क्तः॒।म॒हः।दे॒वान्।बिभ्र॑ती॒ इति॑।न।व्य॒थे॒ते॒ इति॑।एज॑त्।ध्रु॒वम्।प॒त्य॒ते॒।विश्व॑म्।एक॑म्।चर॑त्।प॒त॒त्रि।विषु॑णम्।वि।जा॒तम्॥  
सना॑।पु॒रा॒णम्।अधि॑।ए॒मि॒।आ॒रात्।म॒हः।पि॒तुः।ज॒नि॒तुः।जा॒मि।तत्।नः॒।दे॒वासः॑।यत्र॑।प॒नि॒तारः॑।एवैः॑।उ॒रौ।प॒थि।विऽउ॑ते।त॒स्थुः।अ॒न्तरिति॑॥  
इ॒मम्।स्तोम॑म्।रो॒द॒सी॒ इति॑।प्र।ब्र॒वी॒मि॒।ऋ॒दू॒दराः॑।शृ॒ण॒व॒न्।अ॒ग्नि॒ऽजि॒ह्वाः।मि॒त्रः।स॒म्ऽराजः॑।वरु॑णः।युवा॑नः।आ॒दि॒त्यासः॑।क॒वयः॑।प॒प्र॒था॒नाः॥  
हिर॑ण्यऽपाणिः॑।स॒वि॒ता।सु॒ऽजि॒ह्वः।त्रिः।आ।दि॒वः।वि॒दथे॑।पत्य॑मानः।दे॒वेषु॑।च॒।स॒वि॒त॒रिति॑।श्लोक॑म्।अश्रेः॑।आत्।अ॒स्मभ्य॑म्।आ।सु॒व॒।स॒र्वऽता॑तिम्॥  
सु॒ऽकृत्।सु॒ऽपा॒णिः।स्वऽवा॑न्।ऋ॒तऽवा॑।दे॒वः।त्वष्टा॑।अव॑से।तानि॑।नः॒।धा॒त्।पू॒ष॒ण्ऽवन्तः॑।ऋ॒भ॒वः॒।मा॒द॒य॒ध्व॒म्।ऊ॒र्ध्वऽग्रा॑वाणः।अ॒ध्व॒रम्।अ॒त॒ष्ट॒॥  
वि॒द्युत्ऽर॑थाः।म॒रुतः॑।ऋ॒ष्टि॒ऽमन्तः॑।दि॒वः।मर्याः॑।ऋ॒तऽजा॑ताः।अ॒यासः॑।सर॑स्वती।शृ॒ण॒व॒न्।य॒ज्ञिया॑सः।धात॑।र॒यिम्।स॒हऽवी॑रम्।तु॒रा॒सः॒॥  
विष्णु॑म्।स्तोमा॑सः।पु॒रु॒ऽद॒स्मम्।अ॒र्काः।भग॑स्यऽइव।का॒रिणः॑।याम॑नि।ग्म॒न्।उ॒रु॒ऽक्र॒मः।क॒कु॒हः।यस्य॑।पू॒र्वीः।न।म॒र्ध॒न्ति॒।यु॒व॒तयः॑।जनि॑त्रीः॥  
इन्द्रः॑।विश्वैः॑।वी॒र्यैः॑।पत्य॑मानः।उ॒भे इति॑।आ।प॒प्रौ॒।रोद॑सी॒ इति॑।म॒हि॒ऽत्वा।पु॒र॒म्ऽद॒रः।वृ॒त्र॒ऽहा।धृ॒ष्णुऽसे॑णः।स॒म्ऽगृभ्य॑।नः॒।आ।भ॒र॒।भूरि॑।प॒श्वः॥  
नास॑त्या।मे॒।पि॒तरा॑।ब॒न्धु॒ऽपृच्छा॑।स॒ऽजा॒त्य॑म्।अ॒श्विनोः॑।चारु॑।नाम॑।यु॒वम्।हि।स्थः।र॒यि॒ऽदौ।नः॒।र॒यी॒णाम्।दा॒त्रम्।र॒क्षे॒थे॒ इति॑।अक॑वैः।अद॑ब्धा॥  
म॒हत्।तत्।वः॒।क॒व॒यः॒।चारु॑।नाम॑।यत्।ह॒।दे॒वाः॒।भव॑थ।विश्वे॑।इन्द्रे॑।सखाः॑।ऋ॒भुऽभिः॑।पु॒रु॒ऽहू॒त॒।प्रि॒येभिः॑।इ॒माम्।धिय॑म्।सा॒तये॑।त॒क्ष॒त॒।नः॒॥  
अ॒र्य॒मा।नः॒।अदि॑तिः।य॒ज्ञिया॑सः।अद॑ब्धानि।वरु॑णस्य।व्र॒तानि॑।यु॒योत॑।नः॒।अ॒न॒प॒त्यानि॑।गन्तोः॑।प्र॒जाऽवा॑न्।नः॒।प॒शु॒ऽमान्।अ॒स्तु॒।गा॒तुः॥  
दे॒वाना॑म्।दू॒तः।पु॒रु॒ध।प्रऽसू॑तः।अना॑गान्।नः॒।वो॒च॒तु॒।स॒र्वऽता॑ता।शृ॒णोतु॑।नः॒।पृ॒थि॒वी।द्यौः।उ॒त।आपः॑।सूर्यः॑।नक्ष॑त्रैः।उ॒रु।अ॒न्तरि॑क्षम्॥  
शृ॒ण्वन्तु॑।नः॒।वृष॑णः।पर्व॑तासः।ध्रु॒वऽक्षे॑मासः।इळ॑या।मद॑न्तः।आ॒दि॒त्यैः।नः॒।अदि॑तिः।शृ॒णो॒तु॒।यच्छ॑न्तु।नः॒।म॒रुतः॑।शर्म॑।भ॒द्रम्॥  
सदा॑।सु॒ऽगः।पि॒तु॒ऽमान्।अ॒स्तु॒।पन्था॑।मध्वा॑।दे॒वाः॒।ओष॑धीः।सम्।पि॒पृ॒क्त॒।भगः॑।मे॒।अ॒ग्ने॒।स॒ख्ये।न।मृ॒ध्याः॑।उत्।रा॒यः।अ॒श्या॒म्।सद॑नम्।पु॒रु॒ऽक्षोः॥  
स्वद॑स्व।ह॒व्या।सम्।इषः॑।दि॒दी॒हि॒।अ॒स्म॒द्र्य॑क्।सम्।मि॒मी॒हि॒।श्रवां॑सि।विश्वा॑न्।अ॒ग्ने॒।पृ॒त्ऽसु।तान्।जे॒षि॒।शत्रू॑न्।अहा॑।विश्वा॑।सु॒ऽमनाः॑।दी॒दि॒हि॒।नः॒॥  
