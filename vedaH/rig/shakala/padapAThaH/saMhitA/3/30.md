

  
इ॒च्छन्ति॑।त्वा॒।सो॒म्यासः॑।सखा॑यः।सु॒न्वन्ति॑।सोम॑म्।दध॑ति।प्रयां॑सि।तति॑क्षन्ते।अ॒भिऽश॑स्तिम्।जना॑नाम्।इन्द्र॑।त्वत्।आ।कः।च॒न।हि।प्र॒ऽके॒तः॥  
न।ते॒।दू॒रे।प॒र॒मा।चि॒त्।रजां॑सि।आ।तु।प्र।या॒हि॒।ह॒रि॒ऽवः॒।हरि॑ऽभ्याम्।स्थि॒राय॑।वृष्णे॑।सव॑ना।कृ॒ता।इ॒मा।यु॒क्ताः।ग्रावा॑णः।स॒म्ऽइ॒धा॒ने।अ॒ग्नौ॥  
इन्द्रः॑।सु॒ऽशिप्रः॑।म॒घऽवा॑।तरु॑त्रः।म॒हाऽव्रा॑तः।तु॒वि॒ऽकू॒र्मिः।ऋघा॑वान्।यत्।उ॒ग्रः।धाः।बा॒धि॒तः।मर्त्ये॑षु।क्व॑।त्या।ते॒।वृ॒ष॒भ॒।वी॒र्या॑णि॥  
त्वम्।हि।स्म॒।च्या॒वय॑न्।अच्यु॑तानि।एकः॑।वृ॒त्रा।चर॑सि।जिघ्न॑मानः।तव॑।द्यावा॑पृथि॒वी इति॑।पर्व॑ता॒सः।अनु॑।व्र॒ताय॑।निमि॑ताऽइव।त॒स्थुः॒॥  
उ॒त।अभ॑ये।पु॒रु॒ऽहू॒त॒।श्रवः॑ऽभिः।एकः॑।दृ॒ळ्हम्।अ॒व॒दः॒।वृ॒त्र॒ऽहा।सन्।इ॒मे।चि॒त्।इ॒न्द्र॒।रोद॑सी॒ इति॑।अ॒पा॒रे इति॑।यत्।स॒म्ऽगृ॒भ्णाः।म॒घ॒व॒न्।का॒शिः।इत्।ते॒॥  
प्र।सु।ते॒।इ॒न्द्र॒।प्र॒ऽवता॑।हरि॑ऽभ्याम्।प्र।ते॒।वज्रः॑।प्र॒ऽमृ॒णन्।ए॒तु॒।शत्रू॑न्।ज॒हि।प्र॒ती॒चः।अ॒नू॒चः।परा॑चः।विश्व॑म्।स॒त्यम्।कृ॒णु॒हि॒।वि॒ष्टम्।अ॒स्तु॒॥  
यस्मै॑।धायुः॑।अद॑धाः।मर्त्या॑य।अभ॑क्तम्।चि॒त्।भ॒ज॒ते॒।गे॒ह्य॑म्।सः।भ॒द्रा।ते॒।इ॒न्द्र॒।सु॒ऽम॒तिः।घृ॒ताची॑।स॒हस्र॑ऽदाना।पु॒रु॒ऽहू॒त॒।रा॒तिः॥  
स॒हऽदा॑नुम्।पु॒रु॒ऽहू॒त॒।क्षि॒यन्त॑म्।अ॒ह॒स्तम्।इ॒न्द्र॒।सम्।पि॒ण॒क्।कुणा॑रुम्।अ॒भि।वृ॒त्रम्।वर्ध॑मानम्।पिया॑रुम्।अ॒पाद॑म्।इ॒न्द्र॒।त॒वसा॑।ज॒घ॒न्थ॒॥  
नि।सा॒म॒नाम्।इ॒षि॒राम्।इ॒न्द्र॒।भूमि॑म्।म॒हीम्।अ॒पा॒राम्।सद॑ने।स॒स॒त्थ॒।अस्त॑भ्नात्।द्याम्।वृ॒ष॒भः।अ॒न्तरि॑क्षम्।अर्ष॑न्तु।आपः॑।त्वया॑।इ॒ह।प्रऽसू॑ताः॥  
अ॒ला॒तृ॒णः।व॒लः।इ॒न्द्र॒।व्र॒जः।गोः।पु॒रा।हन्तोः॑।भय॑मानः।वि।आ॒र॒।सु॒ऽगान्।प॒थः।अ॒कृ॒णो॒त्।निः॒ऽअजे॑।गाः।प्र।आ॒व॒न्।वाणीः॑।पु॒रु॒ऽहू॒तम्।धम॑न्तीः॥  
एकः॑।द्वे इति॑।वसु॑मती॒ इति॒ वसु॑ऽमती।स॒मी॒ची इति॑ स॒म्ऽई॒ची।इन्द्रः॑।आ।प॒प्रौ॒।पृ॒थि॒वीम्।उ॒त।द्याम्।उ॒त।अ॒न्तरि॑क्षात्।अ॒भि।नः॒।स॒म्ऽई॒के।इ॒षः।र॒थीः।स॒ऽयुजः॑।शू॒र॒।वाजा॑न्॥  
दिशः॑।सूर्यः॑।न।मि॒ना॒ति॒।प्रऽदि॑ष्टाः।दि॒वेऽदि॑वे।हर्य॑श्वऽप्रसूताः।सम्।यत्।आन॑ट्।अध्व॑नः।आत्।इत्।अश्वैः॑।वि॒ऽमोच॑नम्।कृ॒णु॒ते॒।तत्।तु।अ॒स्य॒॥  
दिदृ॑क्षन्ते।उ॒षसः॑।याम॑न्।अ॒क्तोः।वि॒वस्व॑त्याः।महि॑।चि॒त्रम्।अनी॑कम्।विश्वे॑।जा॒न॒न्ति॒।म॒हि॒ना।यत्।आ।अगा॑त्।इन्द्र॑स्य।कर्म॑।सुऽकृ॑ता।पु॒रूणि॑॥  
महि॑।ज्योतिः॑।निऽहि॑तम्।व॒क्षणा॑सु।आ॒मा।प॒क्वम्।च॒र॒ति॒।बिभ्र॑ती।गौः।विश्व॑म्।स्वाद्म॑।सम्ऽभृ॑तम् उ॒स्रिया॑याम्।यत्।सी॒म्।इन्द्रः॑।अद॑धात्।भोज॑नाय॥  
इन्द्र॑।दृह्य॑।या॒म॒ऽको॒शाः।अ॒भू॒व॒न्।य॒ज्ञाय॑।शि॒क्ष॒।गृ॒ण॒ते।सखि॑ऽभ्यः।दुः॒ऽमा॒यवः॑।दुः॒ऽएवाः॑।मर्त्या॑सः।नि॒ष॒ङ्गिणः॑।रि॒पवः॑।हन्त्वा॑सः॥  
सम्।घोषः॑।शृ॒ण्वे॒।अ॒व॒मैः।अ॒मित्रैः॑।ज॒हि।नि।ए॒षु॒।अ॒शनि॑म्।तपि॑ष्ठाम्।वृ॒श्च।ई॒म्।अ॒धस्ता॑त्।वि।रु॒ज॒।सह॑स्व।ज॒हि।रक्षः॑।म॒घ॒ऽव॒न्।र॒न्धय॑स्व॥  
उत्।वृ॒ह॒।रक्षः॑।स॒हऽमू॑लम्।इ॒न्द्र॒।वृ॒श्च।मध्य॑म्।प्रति॑।अग्र॑म्।शृ॒णी॒हि॒।आ।कीव॑तः।स॒ल॒लूक॑म्।च॒क॒र्थ॒।ब्र॒ह्म॒ऽद्विषे॑।तपु॑षिम्।हे॒तिम्।अ॒स्य॒॥  
स्व॒स्तये॑।वा॒जिऽभिः॑।च॒।प्र॒ने॒त॒रिति॑ प्रऽनेतः।सम्।यत्।म॒हीः।इषः॑।आ॒ऽसत्सि॑।पू॒र्वीः।रा॒यः।व॒न्तारः॑।बृ॒ह॒तः।स्या॒म॒।अ॒स्मे इति॑।अ॒स्तु॒।भगः॑।इ॒न्द्र॒।प्र॒जाऽवा॑न्॥  
आ।नः॒।भ॒र॒।भग॑म्।इ॒न्द्र॒।द्यु॒ऽमन्त॑म्।नि।ते॒।दे॒ष्णस्य॑।धी॒म॒हि॒।प्र॒ऽरे॒के।ऊ॒र्वःऽइ॑व।प॒प्र॒थे॒।कामः॑।अ॒स्मे इति॑।तम्।आ।पृ॒ण॒।व॒सु॒ऽप॒ते॒।वसू॑नाम्॥  
इ॒मम्।काम॑म्।म॒न्द॒य॒।गोऽभिः॑।अश्वैः॑।च॒न्द्रऽव॑ता।राध॑सा।प॒प्रथः॑।च॒।स्वः॒ऽयवः।म॒तिऽभिः॑।तुभ्य॑म्।विप्राः॑।इन्द्रा॑य।वाहः॑।कु॒शि॒कासः॑।अ॒क्र॒न्॥  
आ।नः॒।गो॒त्रा।द॒र्दृ॒हि॒।गो॒ऽप॒ते॒।गाः।सम्।अ॒स्मभ्य॑म्।स॒नयः॑।य॒न्तु॒।वाजाः॑।दि॒वक्षाः॑।अ॒सि॒।वृ॒ष॒भ॒।स॒त्यऽशु॑ष्मः।अ॒स्मभ्य॑म्।सु।म॒घ॒ऽव॒न्।बो॒धि॒।गो॒ऽदाः॥  
शु॒नम्।हु॒वे॒म॒।म॒घवा॑नम्।इन्द्र॑म्।अ॒स्मिन्।भरे॑।नृऽत॑मम्।वाज॑ऽसातौ।शृ॒ण्वन्त॑म्।उ॒ग्रम्।ऊ॒तये॑।स॒मत्ऽसु॑।घ्नन्त॑म्।वृ॒त्राणि॑।स॒म्ऽजित॑म्।धना॑नाम्॥  
