

  
अस्ति॑।इ॒दम्।अ॒धि॒ऽमन्थ॑नम्।अस्ति॑।प्र॒ऽजन॑नम्।कृ॒तम्।ए॒ताम्।वि॒श्पत्नी॑म्।आ।भ॒र॒।अ॒ग्निम्।म॒न्था॒म॒।पू॒र्वऽथा॑॥  
अ॒रण्योः॑।निऽहि॑तः।जा॒तऽवे॑दाः।गर्भः॑ऽइव।सुऽधि॑तः।ग॒र्भिणी॑षु।दि॒वेऽदि॑वे।ईड्यः॑।जा॒गृ॒वत्ऽभिः॑।ह॒विष्म॑त्ऽभिः।म॒नु॒ष्ये॑भिः।अ॒ग्निः॥  
उ॒त्ता॒नाया॒म्।अव॑।भ॒र॒।चि॒कि॒त्वान्।स॒द्यः।प्रऽवी॑ता।वृष॑णम्।ज॒जा॒न॒।अ॒रु॒षऽस्तू॑पः।रुश॑त्।अ॒स्य॒।पाजः॑।इळा॑याः।पु॒त्रः।व॒युने॑।अ॒ज॒नि॒ष्ट॒॥  
इळा॑याः।त्वा॒।प॒दे।व॒यम्।नाभा॑।पृ॒थि॒व्याः।अधि॑।जात॑ऽवेदः।नि।धी॒म॒हि॒।अग्ने॑।ह॒व्याय॑।वोळ्ह॑वे॥  
मन्थ॑त।न॒रः॒।क॒विम्।अद्व॑यन्तम्।प्रऽचे॑तसम्।अ॒मृत॑म्।सु॒ऽप्रती॑कम्।य॒ज्ञस्य॑।के॒तुम्।प्र॒थ॒मम्।पु॒रस्ता॑त्।अ॒ग्निम्।न॒रः॒।ज॒न॒य॒त॒।सु॒ऽशेव॑म्॥  
यदि॑।मन्थ॑न्ति।बा॒हुऽभिः॑।वि।रो॒च॒ते॒।अश्वः॑।न।वा॒जी।अ॒रु॒षः।वने॑षु।आ।चि॒त्रः।न।याम॑न्।अ॒श्विनोः॑।अनि॑ऽवृतः।परि॑।वृ॒ण॒क्ति॒।अश्म॑नः।तृणा॑।दह॑न्॥  
जा॒तः।अ॒ग्निः।रो॒च॒ते॒।चेकि॑तानः।वा॒जी।विप्रः॑।क॒वि॒ऽश॒स्तः।सु॒ऽदानुः॑।यम्।दे॒वासः॑।ईड्य॑म्।वि॒श्व॒ऽविद॑म्।ह॒व्य॒ऽवाह॑म्।अद॑धुः।अ॒ध्व॒रेषु॑॥  
सीद॑।हो॒त॒रिति॑।स्वे।ऊँ॒ इति॑।लो॒के।चि॒कि॒त्वान्।सा॒दय॑।य॒ज्ञम्।सु॒ऽकृ॒तस्य॑।योनौ॑।दे॒व॒ऽअ॒वीः।दे॒वान्।ह॒विषा॑।य॒जा॒सि॒।अग्ने॑।बृ॒हत्।यज॑माने।वयः॑।धाः॒॥  
कृ॒णोत॑।धू॒म॑म्।वृष॑णम्।स॒खा॒यः॒।अस्रे॑धन्तः।इ॒त॒न॒।वाज॑म्।अच्छ॑।अ॒यम्।अ॒ग्निः।पृ॒त॒ना॒षाट्।सु॒ऽवीरः॑।येन॑।दे॒वासः॑।अस॑हन्त।दस्यू॑न्॥  
अ॒यम्।ते॒।योनिः॑।ऋ॒त्वियः॑।यतः॑।जा॒तः।अरो॑चथाः।तम्।जा॒नन्।अ॒ग्ने॒।आ।सी॒द॒।अथ॑।नः॒।व॒र्ध॒य॒।गिरः॑॥  
तनू॒३॒॑ऽनपा॑त्।उ॒च्य॒ते॒।गर्भः॑।आ॒सु॒रः।नरा॒शंसः॑।भ॒व॒ति॒।यत्।वि॒ऽजाय॑ते।मा॒त॒रिश्वा॑।यत्।अमि॑मीत।मा॒तरि॑।वात॑स्य।सर्गः॑।अ॒भ॒व॒त्।सरी॑मणि॥  
सु॒निः॒ऽमथा॑।निःऽम॑थितः।सु॒ऽनि॒धा।निऽहि॑तः।क॒विः।अग्ने॑।सु॒ऽअ॒ध्व॒रा।कृ॒णु॒।दे॒वान्।दे॒व॒ऽय॒ते।य॒ज॒॥  
अजी॑जनन्।अ॒मृत॑म्।मर्त्या॑सः।अ॒स्रे॒माण॑म्।त॒रणि॑म्।वी॒ळुऽज॑म्भम्।दश॑।स्वसा॑रः।अ॒ग्रुवः॑।स॒मी॒चीः।पुमां॑सम्।जा॒तम्।अ॒भि।सम्।र॒भ॒न्ते॒॥  
प्र।स॒प्तऽहो॑ता।स॒न॒कात्।अ॒रो॒च॒त॒।मा॒तुः।उ॒पऽस्थे॑।यत्।अशो॑चत्।ऊध॑नि।न।नि।मि॒ष॒ति॒।सु॒ऽरणः॑।दि॒वेऽदि॑वे।यत्।असु॑रस्य।ज॒ठरा॑त्।अजा॑यत॥  
अ॒मि॒त्र॒ऽयुधः॑।म॒रुता॑म्ऽइव।प्र॒ऽयाः।प्र॒थ॒म॒ऽजाः।ब्रह्म॑णः।विश्व॑म्।इत्।वि॒दुः॒।द्यु॒म्नऽव॑त्।ब्रह्म॑।कु॒शि॒कासः॑।आ।ई॒रि॒रे॒।एकः॑ऽएकः।दमे॑।अ॒ग्निम्।सम्।ई॒धि॒रे॒॥  
यत्।अ॒द्य।त्वा॒।प्र॒ऽय॒ति।य॒ज्ञे।अ॒स्मिन्।होत॒रिति॑।चि॒कि॒त्वः॒।अवृ॑णीमहि।इह॒।ध्रु॒वम्।अ॒याः॒।ध्रु॒वम्।उ॒त।अ॒श॒मि॒ष्ट्ह॒ाः।प्र॒ऽजा॒नन्।वि॒द्वान्।उप॑।या॒हि॒।सोम॑म्॥  
