

  
शंसा॑।म॒हाम्।इन्द्र॑म्।यस्मि॑न्।विश्वाः॑।आ।कृ॒ष्टयः॑।सो॒म॒ऽपाः।काम॑म्।अव्य॑न्।यम्।सु॒ऽक्रतु॑म्।धि॒षणे॑।वि॒भ्व॒ऽत॒ष्टम्।घ॒नम्।वृ॒त्राणा॑म्।ज॒नय॑न्त।दे॒वाः॥  
यम्।नु।नकिः॑।पृत॑नासु।स्व॒ऽराज॑म्।द्वि॒ता।तर॑ति।नृऽत॑मम्।ह॒रि॒ऽस्थाम्।इ॒नऽत॑मः।सत्व॑ऽभिः।यः।ह॒।शू॒षैः।पृ॒थु॒ऽज्रयाः॑।अ॒मि॒ना॒त्।आयुः॑।दस्योः॑॥  
स॒हऽवा॑।पृ॒त्ऽसु।त॒रणिः॑।न।अर्वा॑।वि॒ऽआ॒न॒शी॒ इति॑।रोद॑सी॒ इति॑।मे॒हना॑ऽवान्।भगः॑।न।का॒रे।हव्यः॑।म॒ती॒नाम्।पि॒ताऽइ॑व।चारुः॑।सु॒ऽहवः॑।व॒यः॒ऽधाः॥  
ध॒र्ता।दि॒वः।रज॑सः।पृ॒ष्टः।ऊ॒र्ध्वः।रथः॑।न।वा॒युः।वसु॑ऽभिः।नि॒युत्वा॑न्।क्ष॒पाम्।व॒स्ता।ज॒नि॒ता।सूर्य॑स्य।विऽभ॑क्ता।भा॒गम्।धि॒षणा॑ऽइव।वाज॑म्॥  
शु॒नम्।हु॒वे॒म॒।म॒घवा॑नम्।इन्द्र॑म्।अ॒स्मिन्।भरे॑।नृऽत॑मम्।वाज॑ऽसातौ।शृ॒ण्वन्त॑म्।उ॒ग्रम्।ऊ॒तये॑।स॒मत्ऽसु॑।घ्नन्त॑म्।वृ॒त्राणि॑।स॒म्ऽजित॑म्।धना॑नाम्॥  
