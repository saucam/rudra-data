

  
शास॑त्।वह्निः॑।दु॒हि॒तुः।न॒प्त्य॑म्।गा॒त्।वि॒द्वान्।ऋ॒तस्य॑।दीधि॑तिम्।स॒प॒र्यन्।पि॒ता।यत्र॑।दु॒हि॒तुः।सेक॑म्।ऋ॒ञ्जन्।सम्।श॒ग्म्ये॑न।मन॑सा।द॒ध॒न्वे॥  
न।जा॒मये॑।तान्वः॑।रि॒क्थम्।अ॒रै॒क्।च॒कार॑।गर्भ॑म्।स॒नि॒तुः।नि॒ऽधान॑म्।यदि॑।मा॒तरः॑।ज॒नय॑न्त।वह्नि॑म्।अ॒न्यः।क॒र्ता।सु॒ऽकृतोः॑।अ॒न्यः।ऋ॒न्धन्॥  
अ॒ग्निः।ज॒ज्ञे॒।जु॒ह्वा॑।रेज॑मानः।म॒हः।पु॒त्रान्।अ॒रु॒षस्य॑।प्र॒ऽयक्षे॑।म॒हान्।गर्भः॑।महि॑।आ।जा॒तम्।ए॒षा॒म्।म॒ही।प्र॒ऽवृत्।हरि॑ऽअश्वस्य।य॒ज्ञैः॥  
अ॒भि।जैत्रीः॑।अ॒स॒च॒न्त॒।स्पृ॒धा॒नम्।महि॑।ज्योतिः॑।तम॑सः।निः।अ॒जा॒न॒न्।तम्।जा॒न॒तीः।प्रति॑।उत्।आ॒य॒न्।उ॒षसः॑।पतिः॑।गवा॑म्।अ॒भ॒व॒त्।एकः॑।इन्द्रः॑॥  
वी॒ळौ।स॒तीः।अ॒भि।धीराः॑।अ॒तृ॒न्द॒न्।प्रा॒चा।अ॒हि॒न्व॒न्।मन॑सा।स॒प्त।विप्राः॑।विश्वा॑म्।अ॒वि॒न्द॒न्।प॒थ्या॑म्।ऋ॒तस्य॑।प्र॒ऽजा॒नन्।इत्।ता।न॒म॒सा।वि॒वे॒श॒॥  
वि॒दत्।यदि॑।स॒रमा॑।रु॒ग्णम्।अद्रेः॑।महि॑।पाथः॑।पू॒र्व्यम्।स॒ध्र्य॑क्।क॒रिति॑ कः।अग्र॑म्।न॒य॒त्।सु॒ऽपदी॑।अक्ष॑राणाम्।अच्छ॑।रव॑म्।प्र॒थ॒मा।जा॒न॒ती।गा॒त्॥  
अग॑च्छत्।ऊँ॒ इति॑।विप्र॑ऽतमः।स॒खि॒ऽयन्।असू॑दयत्।सु॒ऽकृते॑।गर्भ॑म्।अद्रिः॑।स॒सान॑।मर्यः॑।युव॑ऽभिः।म॒ख॒स्यन्।अथ॑।अ॒भ॒व॒त्।अङ्गि॑राः।स॒द्यः।अर्च॑न्॥  
स॒तःऽस॑तः।प्र॒ति॒ऽमान॑म्।पु॒रः॒ऽभूः।विश्वा॑।वे॒द॒।जनि॑म।हन्ति॑।शुष्ण॑म्।प्र।नः॒।दि॒वः।प॒द॒ऽवीः।ग॒व्युः।अर्च॑न्।सखा॑।सखी॑न्।अ॒मु॒ञ्च॒त्।निः।अ॒व॒द्यात्॥  
नि।ग॒व्य॒ता।मन॑सा।से॒दुः॒।अ॒र्कैः।कृ॒ण्वा॒नासः॑।अ॒मृ॒त॒ऽत्वाय॑।गा॒तुम्।इ॒दम्।चि॒त्।नु।सद॑नम्।भूरि॑।ए॒षा॒म्।येन॑।मासा॑न्।असि॑सासन्।ऋ॒तेन॑॥  
स॒म्ऽपश्य॑मानाः।अ॒म॒द॒न्।अ॒भि।स्वम्।पयः॑।प्र॒त्नस्य॑।रेत॑सः।दुघा॑नाः।वि।रोद॑सी॒ इति॑।अ॒त॒प॒त्।घोषः॑।ए॒षा॒म्।जा॒ते।निः॒ऽस्थाम्।अद॑धुः।गोषु॑।वी॒रान्॥  
सः।जा॒तेभिः॑।वृ॒त्र॒ऽहा।सः।इत्।ऊँ॒ इति॑।ह॒व्यैः।उत्।उ॒स्रियाः॑।अ॒सृ॒ज॒त्।इन्द्रः॑।अ॒र्कैः।उ॒रू॒ची।अ॒स्मै॒।घृ॒तऽव॑त्।भर॑न्ती।मधु॑।स्वाद्म॑।दु॒दु॒हे॒।जेन्या॑।गौः॥  
पि॒त्रे।चि॒त्।च॒क्रुः॒।सद॑नम्।सम्।अ॒स्मै॒।महि॑।त्विषि॑ऽमत्।सु॒ऽकृतः॑।वि।हि।ख्यन्।वि॒ऽस्क॒भ्नन्तः॑।स्कम्भ॑नेन।जनि॑त्री॒ इति॑।आसी॑नाः।ऊ॒र्ध्वम्।र॒भ॒सम्।वि।मि॒न्व॒न्॥  
म॒ही।यदि॑।धि॒षणा॑।शि॒श्नथे॑।धात्।स॒द्यः॒ऽवृध॑म्।वि॒ऽभ्व॑म्।रोद॑स्योः।गिरः॑।यस्मि॑न्।अ॒न॒व॒द्याः।स॒म्ऽई॒चीः।विश्वाः॑।इन्द्रा॑य।तवि॑षीः।अनु॑त्ताः॥  
महि॑।आ।ते॒।स॒ख्यम्।व॒श्मि॒।श॒क्तीः।आ।वृ॒त्र॒ऽघ्ने।नि॒ऽयुतः॑।य॒न्ति॒।पू॒र्वीः।महि॑।स्तो॒त्रम्।अवः॑।आ।अ॒ग॒न्म॒।सू॒रेः।अ॒स्माक॑म्।सु।म॒घ॒व॒न्।बो॒धि॒।गो॒पाः॥  
महि॑।क्षेत्र॑म्।पु॒रु।च॒न्द्रम्।वि॒वि॒द्वान्।आत्।इत्।सखि॑ऽभ्यः।च॒रथ॑म्।सम्।ऐ॒रत्।इन्द्रः॑।नृऽभिः॑।अ॒ज॒न॒त्।दीद्या॑नः।सा॒कम्।सूर्य॑म्।उ॒षस॑म्।गा॒तुम्।अ॒ग्निम्॥  
अ॒पः।चि॒त्।ए॒षः।वि॒ऽभ्वः॑।दमू॑नाः।प्र।स॒ध्रीचीः॑।अ॒सृ॒ज॒त्।वि॒श्वऽच॑न्द्राः।मध्वः॑।पु॒ना॒नाः।क॒विऽभिः॑।प॒वित्रैः॑।द्युऽभिः॑।हि॒न्व॒न्ति॒।अ॒क्तुऽभिः॑।धनु॑त्रीः॥  
अनु॑।कृ॒ष्णे इति॑।वसु॑धिती॒ इति॒ वसु॑ऽधिती।जि॒हा॒ते॒ इति॑।उ॒भे इति॑।सूर्य॑स्य।मं॒हना॑।यज॑त्रे।परि॑।यत्।ते॒।म॒हि॒मान॑म्।वृ॒जध्यै॑।सखा॑यः।इ॒न्द्र॒।काम्याः॑।ऋ॒जि॒प्याः॥  
पतिः॑।भ॒व॒।वृ॒त्र॒ऽह॒न्।सू॒नृता॑नाम्।गि॒राम्।वि॒श्वऽआ॑युः।वृ॒ष॒भः।व॒यः॒ऽधाः।आ।नः॒।ग॒हि॒।स॒ख्येभिः॑।शि॒वेभिः॑।म॒हान्।म॒हीभिः॑।ऊ॒तिऽभिः॑।स॒र॒ण्यन्॥  
तम्।अ॒ङ्गि॒र॒स्वत्।नम॑सा।स॒प॒र्यन्।नव्य॑म्।कृ॒णो॒मि॒।सन्य॑से।पु॒रा॒ऽजाम्।द्रुहः॑।वि।या॒हि॒।ब॒हु॒लाः।अदे॑वीः।स्व१॒॑रिति॑ स्वः॑।च॒।नः॒।म॒घ॒ऽव॒न्।सा॒तये॑।धाः॒॥  
मिहः॑।पा॒व॒काः।प्रऽत॑ताः।अ॒भू॒व॒न्।स्व॒स्ति।नः॒।पि॒पृ॒हि॒।पा॒रम्।आ॒सा॒म्।इन्द्र॑।त्वम्।र॒थि॒रः।पा॒हि॒।नः॒।रि॒षः।म॒क्षुऽम॑क्षु।कृ॒णु॒हि॒।गो॒ऽजितः॑।नः॒॥  
अदे॑दिष्ट।वृ॒त्र॒ऽहा।गोऽप॑तिः।गाः।अ॒न्तरिति॑।कृ॒ष्णान्।अ॒रु॒षैः।धाम॑ऽभिः।गा॒त्।प्र।सू॒नृताः॑।दि॒शमा॑नः।ऋ॒तेन॑।दुरः॑।च॒।विश्वाः॑।अ॒वृ॒णो॒त्।अप॑।स्वाः॥  
शु॒नम्।हु॒वे॒म॒।म॒घवा॑नम्।इन्द्र॑म्।अ॒स्मिन्।भरे॑।नृऽत॑मम्।वाज॑ऽसातौ।शृ॒ण्वन्त॑म्।उ॒ग्रम्।ऊ॒तये॑।स॒मत्ऽसु॑।घ्नन्त॑म्।वृ॒त्राणि॑।स॒म्ऽजित॑म्।धना॑नाम्॥  
