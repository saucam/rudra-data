

  
वार्त्र॑ऽहत्याय।शव॑से।पृ॒त॒ना॒ऽसह्या॑य।च॒।इन्द्र॑।त्वा॒।व॒र॒या॒म॒सि॒॥  
अ॒र्वा॒चीन॑म्।सु।ते॒।मनः॑।उ॒त।चक्षुः॑।श॒त॒क्र॒तो॒ इति॑ शतऽक्रतो।इन्द्र॑।कृ॒ण्वन्तु॑।वा॒घतः॑॥  
नामा॑नि।ते॒।श॒त॒क्र॒तो॒ इति॑ शतऽक्रतो।विश्वा॑भिः।गीः॒ऽभिः।ई॒म॒हे॒।इन्द्र॑।अ॒भि॒मा॒ति॒ऽसह्ये॑॥  
पु॒रु॒ऽस्तु॒तस्य॑।धाम॑ऽभिः।श॒तेन॑।म॒ह॒या॒म॒सि॒।इन्द्र॑स्य।च॒र्ष॒णि॒ऽधृतः॑॥  
इन्द्र॑म्।वृ॒त्राय॑।हन्त॑वे।पु॒रु॒ऽहू॒तम्।उप॑।ब्रु॒वे॒।भरे॑षु।वाज॑ऽसातये॥  
वाजे॑षु।स॒स॒हिः।भ॒व॒।त्वाम्।ई॒म॒हे॒।श॒त॒क्र॒तो॒ इति॑ शतऽक्रतो।इन्द्र॑।वृ॒त्राय॑।हन्त॑वे॥  
द्यु॒म्नेषु॑।पृ॒त॒नाज्ये॑।पृ॒त्सु॒तूर्षु॑।श्रवः॑ऽसु।च॒।इन्द्र॑।साक्ष्व॑।अ॒भिऽमा॑तिषु॥  
शु॒ष्मिन्ऽत॑मम्।न।ऊ॒तये॑।द्यु॒म्निन॑म्।पा॒हि॒।जागृ॑विम्।इन्द्र॑।सोम॑म्।श॒त॒क्र॒तो॒ इति॑ शतऽक्रतो॥  
इ॒न्द्रि॒याणि॑।श॒त॒क्र॒तो॒ इति॑ शतऽक्रतो।या।ते॒।जने॑षु।प॒ञ्चऽसु॑।इन्द्र॑।तानि॑।ते॒।आ।वृ॒णे॒॥  
अग॑न्।इ॒न्द्र॒।श्रवः॑।बृ॒हत्।द्यु॒म्नम्।द॒धि॒ष्व॒।दु॒स्तर॑म्।उत्।ते॒।शुष्म॑म्।ति॒रा॒म॒सि॒॥  
अ॒र्वा॒ऽवतः॑।नः॒।आ।ग॒हि॒।अथो॒ इति॑।श॒क्र॒।प॒रा॒ऽवतः॑।ऊँ॒ इति॑।लो॒कः।यः।ते॒।अ॒द्रि॒ऽवः॒।इन्द्र॑।इ॒ह।ततः॑।आ।ग॒हि॒॥  
