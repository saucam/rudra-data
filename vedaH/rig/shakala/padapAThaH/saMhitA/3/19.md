

  
अ॒ग्निम्।होता॑रम्।प्र।वृ॒णे॒।मि॒येधे॑।गृत्स॑म्।क॒विम्।वि॒श्व॒ऽविद॑म्।अमू॑रम्।सः।नः॒।य॒क्ष॒त्।दे॒वऽता॑ता।यजी॑यान्।रा॒ये।वाजा॑य।व॒न॒ते॒।म॒घानि॑॥  
प्र।ते॒।अ॒ग्ने॒।ह॒विष्म॑तीम्।इ॒य॒र्मि॒।अच्छ॑।सु॒ऽद्यु॒म्नाम्।रा॒तिनी॑म्।घृ॒ताची॑म्।प्र॒ऽद॒क्षि॒णित्।दे॒वता॑तिम्।उ॒रा॒णः।सम्।रा॒तिऽभिः॑।वसु॑ऽभिः।य॒ज्ञम्।अ॒श्रे॒त्॥  
सः।तेजी॑यसा।मन॑सा।त्वाऽऊ॑तः।उ॒त।शि॒क्ष॒।सु॒ऽअ॒प॒त्यस्य॑।शि॒क्षोः।अग्ने॑।रा॒यः।नृऽत॑मस्य।प्रऽभू॑तौ।भू॒याम॑।ते॒।सु॒ऽस्तु॒तयः॑।च॒।वस्वः॑॥  
भूती॑नि।हि।त्वे इति॑।द॒धि॒रे।अनी॑का।अग्ने॑।दे॒वस्य॑।यज्य॑वः।जना॑सः।सः।आ।व॒ह॒।दे॒वता॑तिम्।य॒वि॒ष्ठ॒।शर्धः॑।यत्।अ॒द्य।दि॒व्यम्।यजा॑सि॥  
यत्।त्वा॒।होता॑रम्।अ॒नज॑न्।मि॒येधे॑।नि॒ऽषा॒दय॑न्तः।य॒जथा॑य।दे॒वाः।सः।त्वम्।नः॒।अ॒ग्ने॒।अ॒वि॒ता।इ॒ह।बो॒धि॒।अधि॑।श्रवां॑सि।धे॒हि॒।नः॒।त॒नूषु॑॥  
