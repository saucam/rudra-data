

  
इन्द्रः॑।स्वाहा॑।पि॒ब॒तु॒।यस्य॑।सोमः॑।आ॒ऽगत्य॑।तुम्रः॑।वृ॒ष॒भः।म॒रुत्वा॑न्।आ।उ॒रु॒ऽव्यचाः॑।पृ॒ण॒ता॒म्।ए॒भिः।अन्नैः॑।आ।अ॒स्य॒।ह॒विः।त॒न्वः॑।काम॑म्।ऋ॒ध्याः॒॥  
आ।ते॒।स॒प॒र्यू इति॑।ज॒वसे॑।यु॒न॒ज्मि॒।ययोः॑।अनु॑।प्र॒ऽदिवः॑।श्रु॒ष्टिम्।आवः॑।इ॒ह।त्वा॒।धे॒युः॒।हर॑यः।सु॒ऽशि॒प्र॒।पिब॑।तु।अ॒स्य।सुऽसु॑तस्य।चारोः॑॥  
गोभिः॑।मि॒मि॒क्षुम्।द॒धि॒रे॒।सु॒ऽपा॒रम्।इन्द्र॑म्।ज्यैष्ठ्या॑य।धाय॑से।गृ॒णा॒नाः।म॒न्दा॒नः।सोम॑म्।प॒पि॒ऽवान्।ऋ॒जी॒षि॒न्।सम्।अ॒स्मभ्य॑म्।पु॒रु॒धा।गाः।इ॒ष॒ण्य॒॥  
इ॒मम्।काम॑म्।म॒न्द॒य॒।गोभिः॑।अश्वैः॑।च॒न्द्रऽव॑ता।राध॑सा।प॒प्रथः॑।च॒।स्वः॒ऽयवः॑।म॒तिऽभिः॑।तुभ्य॑म्।विप्राः॑।इन्द्रा॑य।वाहः॑।कु॒शि॒कासः॑।अ॒क्र॒न्॥  
शु॒नम्।हु॒वे॒म॒।म॒घवा॑नम्।इन्द्र॑म्।अ॒स्मिन्।भरे॑।नृऽत॑मम्।वाज॑ऽसातौ।शृ॒ण्वन्त॑म्।उ॒ग्रम्।ऊ॒तये॑।स॒मत्ऽसु॑।घ्नन्त॑म्।वृ॒त्राणि॑।स॒म्ऽजित॑म्।धना॑नाम्॥  
