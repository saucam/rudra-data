

  
श्रु॒धि।हव॑म्।इ॒न्द्र॒।मा।रि॒ष॒ण्यः॒।स्याम॑।ते॒।दा॒वने॑।वसू॑नाम्।इ॒माः।हि।त्वाम्।ऊर्जः॑।व॒र्धय॑न्ति।व॒सु॒ऽयवः॑।सिन्ध॑वः।न।क्षर॑न्तः॥  
सृ॒जः।म॒हीः।इ॒न्द्र॒।याः।अपि॑न्वः।परि॑ऽस्थिताः।अहि॑ना।शू॒र॒।पू॒र्वीः।अम॑र्त्यम्।चि॒त्।दा॒सम्।मन्य॑मानम्।अव॑।अ॒भि॒न॒त्।उ॒क्थैः।व॒वृ॒धा॒नः॥  
उ॒क्थेषु॑।इत्।नु।शू॒र॒।येषु॑।चा॒कन्।स्तोमे॑षु।इ॒न्द्र॒।रु॒द्रिये॑षु।च॒।तुभ्य॑।इत्।ए॒ताः।यासु॑।म॒न्द॒सा॒नः।प्र।वा॒यवे॑।सि॒स्र॒ते॒।न।शु॒भ्राः॥  
शु॒भ्रम्।नु।ते॒।शुष्म॑म्।व॒र्धय॑न्तः।शु॒भ्रम्।वज्र॑म्।बा॒ह्वोः।दधा॑नाः।शु॒भ्रः।त्वम्।इ॒न्द्र॒।व॒वृ॒धा॒नः।अ॒स्मे इति॑।दासीः॑।विशः॑।सूर्ये॑ण।स॒ह्याः॒॥  
गुहा॑।हि॒तम्।गुह्य॑म्।गू॒ळ्हम्।अ॒प्सु।अपि॑ऽवृतम्।मा॒यिन॑म्।क्षि॒यन्त॑म्।उ॒तो इति॑।अ॒पः।द्याम्।त॒स्त॒भ्वांस॑म्।अह॑न्।अहि॑म्।शू॒र॒।वी॒र्ये॑ण॥  
स्तव॑।नु।ते॒।इ॒न्द्र॒।पू॒र्व्या।म॒हानि॑।उ॒त।स्त॒वा॒म॒।नूत॑ना।कृ॒तानि॑।स्तव॑।वज्र॑म्।बा॒ह्वोः।उ॒शन्त॑म्।स्तव॑।हरी॒ इति॑।सूर्य॑स्य।के॒तू इति॑॥  
हरी॒ इति॑।नु।ते॒।इ॒न्द्र॒।वा॒जय॑न्ता।घृ॒त॒ऽश्चुत॑म्।स्वा॒रम्।अ॒स्वा॒र्ष्टा॒म्।वि।स॒म॒ना।भूमिः॑।अ॒प्र॒थि॒ष्ट।अरं॑स्त।पर्व॑तः।चि॒त्।स॒रि॒ष्यन्॥  
नि।पर्व॑तः।सा॒दि॒।अप्र॑ऽयुच्छन्।सम्।मा॒तृऽभिः॑।वा॒व॒शा॒नः।अ॒क्रा॒न्।दू॒रे।पा॒रे।वाणी॑म्।व॒र्धय॑न्तः।इन्द्र॑ऽइषिताम्।ध॒मनि॑म्।प॒प्र॒थ॒न्।नि॥  
इन्द्रः॑।म॒हाम्।सिन्धु॑म्।आ॒ऽशया॑नम्।मा॒या॒ऽविन॑म्।वृ॒त्रम्।अ॒स्फु॒र॒त्।निः।अरे॑जेताम्।रोद॑सी॒ इति॑।भि॒या॒ने इति॑।कनि॑क्रदतः।वृष्णः॑।अ॒स्य॒।वज्रा॑त्॥  
अरो॑रवीत्।वृष्णः॑।अ॒स्य॒।वज्रः॑।अमा॑नुषम्।यत्।मानु॑षः।नि॒ऽजूर्वा॑त्।नि।मा॒यिनः॑।दा॒न॒वस्य॑।मा॒याः।अपा॑दयत्।प॒पि॒ऽवान्।सु॒तस्य॑॥  
पिब॑ऽपिब।इत्।इ॒न्द्र॒।शू॒र॒।सोम॑म्।मन्द॑न्तु।त्वा।म॒न्दिनः॑।सु॒तासः॑।पृ॒णन्तः॑।ते॒।कु॒क्षी इति॑।व॒र्ध॒य॒न्तु॒।इ॒त्था।सु॒तः।पौ॒रः।इन्द्र॑म्।आ॒व॒॥  
त्वे इति॑।इ॒न्द्र॒।अपि॑।अ॒भू॒म॒।विप्राः॑।धिय॑म्।व॒ने॒म॒।ऋ॒त॒ऽया।सप॑न्तः।अ॒व॒स्यवः॑।धी॒म॒हि॒।प्रऽश॑स्तिम्।स॒द्यः।ते॒।रा॒यः।दा॒वने॑।स्या॒म॒॥  
स्याम॑।ते।ते॒।इ॒न्द्र॒।ये।ते॒।ऊ॒ती।अ॒व॒स्यवः॑।ऊर्ज॑म्।व॒र्धय॑न्तः।शु॒ष्मिन्ऽत॑मम्।यम्।चा॒कना॑म।दे॒व॒।अ॒स्मे इति॑।र॒यिम्।रा॒सि॒।वी॒रऽव॑न्तम्॥  
रासि॑।क्षय॑म्।रासि॑।मि॒त्रम्।अ॒स्मे इति॑।रासि॑।शर्धः॑।इ॒न्द्र॒।मारु॑तम्।नः॒।स॒ऽजोष॑सः।ये।च॒।म॒न्द॒सा॒नाः।प्र।वा॒यवः॑।पा॒न्ति॒।अग्र॑ऽनीतिम्॥  
व्यन्तु॑।इत्।नु।येषु॑।म॒न्द॒सा॒नः।तृ॒पत्।सोम॑म्।पा॒हि॒।द्र॒ह्यत्।इ॒न्द्र॒।अ॒स्मान्।सु।पृ॒त्ऽसु।आ।त॒रु॒त्र॒।अव॑र्धयः।द्याम्।बृ॒हत्ऽभिः॑।अ॒र्कैः॥  
बृ॒हन्तः॑।इत्।नु।ये।ते॒।त॒रु॒त्र॒।उ॒क्थेभिः॑।वा॒।सु॒म्नम्।आ॒ऽविवा॑सान्।स्तृ॒णा॒नासः॑।ब॒र्हिः।प॒स्त्य॑ऽवत्।त्वाऽऊ॑ताः।इत्।इ॒न्द्र॒।वाज॑म्।अ॒ग्म॒न्॥  
उ॒ग्रेषु॑।इत्।नु।शू॒र॒।म॒न्द॒सा॒नः।त्रिऽक॑द्रुकेषु।पा॒हि॒।सोम॑म्।इ॒न्द्र॒।प्र॒ऽदोधु॑वत्।श्मश्रु॑षु।प्री॒णा॒नः।या॒हि।हरि॑ऽभ्याम्।सु॒तस्य॑।पी॒तिम्॥  
धि॒ष्व।शवः॑।शू॒र॒।येन॑।वृ॒त्रम्।अ॒व॒ऽअभि॑नत्।दानु॑म्।औ॒र्ण॒ऽवा॒भम्।अप॑।अ॒वृ॒णोः॒।ज्योतिः॑।आर्या॑य।नि।स॒व्य॒तः।सा॒दि॒।दस्युः॑।इ॒न्द्र॒॥  
सने॑म।ये।ते॒।ऊ॒तिऽभिः॑।तर॑न्तः।विश्वाः॑।स्पृधः॑।आर्ये॑ण।दस्यू॑न्।अ॒स्मभ्य॑म्।तत्।त्वा॒ष्ट्रम्।वि॒श्वऽरू॑पम्।अर॑न्धयः।सा॒ख्यस्य॑।त्रि॒ताय॑॥  
अ॒स्य।सु॒वा॒नस्य॑।म॒न्दिनः॑।त्रि॒तस्य॑।नि।अर्बु॑दम्।व॒वृ॒धा॒नः।अ॒स्त॒रित्य॑स्तः।अव॑र्तयत्।सूर्यः॑।न।च॒क्रम्।भि॒नत्।व॒लम्।इन्द्रः॑।अङ्गि॑रस्वान्॥  
नू॒नम्।सा।ते॒।प्रति॑।वर॑म्।जरि॒त्रे।दु॒ही॒यत्।इ॒न्द्र॒।दक्षि॑णा।म॒घोनी॑।शिक्ष॑।स्तो॒तृऽभ्यः॑।मा।अति॑।ध॒क्।भगः॑।नः॒।बृ॒हत्।व॒दे॒म॒।वि॒दथे॑।सु॒ऽवीराः॑॥  
