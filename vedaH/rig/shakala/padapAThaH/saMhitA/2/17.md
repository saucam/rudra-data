

  
तत्।अ॒स्मै॒।नव्य॑म्।अ॒ङ्गि॒र॒स्वत्।अ॒र्च॒त॒।शुष्माः॑।यत्।अ॒स्य॒।प्र॒त्नऽथा॑।उ॒त्ऽईर॑ते।विश्वा॑।यत्।गो॒त्रा।सह॑सा।परि॑ऽवृता।मदे॑।सोम॑स्य।दृं॒हि॒तानि॑।ऐर॑यत्॥  
सः।भू॒तु॒।यः।ह॒।प्र॒थ॒माय॑।धाय॑से।ओजः॑।मिमा॑नः।म॒हि॒मान॑म्।आ।अति॑रत्।शूरः॑।यः।यु॒त्ऽसु।त॒न्व॑म्।प॒रि॒ऽव्यत॑।शी॒र्षणि॑।द्याम्।म॒हि॒ना।प्रति॑।अ॒मु॒ञ्च॒त॒॥  
अध॑।अ॒कृ॒णोः॒।प्र॒थ॒मम्।वी॒र्य॑म्।म॒हत्।यत्।अ॒स्य॒।अग्रे॑।ब्रह्म॑णा।शुष्म॑म्।ऐर॑यः।र॒थे॒ऽस्थेन॑।हरि॑ऽअश्वेन।विऽच्यु॑ताः।प्र।जी॒रयः॑।सि॒स्र॒ते॒।स॒ध्र्य॑क्।पृथ॑क्॥  
अध॑।यः।विश्वा॑।भुव॑ना।अ॒भि।म॒ज्मना॑।ई॒शा॒न॒ऽकृत्।प्रऽव॑याः।अ॒भि।अव॑र्धत।आत्।रोद॑सी॒ इति॑।ज्योति॑षा।वह्निः॑।आ।अ॒त॒नो॒त्।सीव्य॑न्।तमां॑सि।दुधि॑ता।सम्।अ॒व्य॒य॒त्॥  
सः।प्रा॒चीना॑न्।पर्व॑तान्।दृं॒ह॒त्।ओज॑सा।अ॒ध॒रा॒चीन॑म्।अ॒कृ॒णो॒त्।अ॒पाम्।अपः॑।अधा॑रयत्।पृ॒थि॒वीम्।वि॒श्वऽधा॑यसम्।अस्त॑भ्नात्।मा॒यया॑।द्याम्।अ॒व॒ऽस्रसः॑॥  
सः।अ॒स्मै॒।अर॑म्।बा॒हुऽभ्या॑म्।यम्।पि॒ता।अकृ॑णोत्।विश्व॑स्मात्।आ।ज॒नुषः॑।वेद॑सः।परि॑।येन॑।पृ॒थि॒व्याम्।नि।क्रिवि॑म्।श॒यध्यै॑।वज्रे॑ण।ह॒त्वी।अवृ॑णक्।तु॒वि॒ऽस्वनिः॑॥  
अ॒मा॒जूःऽइ॑व।पि॒त्रोः।सचा॑।स॒ती।स॒मा॒नात्।आ।सद॑सः।त्वाम्।इ॒ये॒।भग॑म्।कृ॒धि।प्र॒ऽके॒तम्।उप॑।मा॒सि॒।आ।भ॒र॒।द॒द्धि।भा॒गम्।त॒न्वः॑।येन॑।म॒महः॑॥  
भो॒जम्।त्वाम्।इ॒न्द्र॒।व॒यम्।हु॒वे॒म॒।द॒दिः।त्वम्।इ॒न्द्र॒।अपां॑सि।वाजा॑न्।अ॒वि॒ड्ढि।इ॒न्द्र॒।चि॒त्रया॑।नः॒।ऊ॒ती।कृ॒धि।वृ॒ष॒न्।इ॒न्द्र॒।वस्य॑सः।नः॒॥  
नू॒नम्।सा।ते॒।प्रति॑।वर॑म्।जरि॒त्रे।दु॒ही॒यत्।इ॒न्द्र॒।दक्षि॑णा।म॒घोनी॑।शिक्ष॑।स्तो॒तृऽभ्यः॑।मा।अति॑।ध॒क्।भगः॑।नः॒।बृ॒हत्।व॒दे॒म॒।वि॒दथे॑।सु॒ऽवीराः॑॥  
