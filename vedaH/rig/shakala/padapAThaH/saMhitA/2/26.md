

  
ऋ॒जुः।इत्।शंसः॑।व॒न॒व॒त्।व॒नु॒ष्य॒तः।दे॒व॒यन्।इत्।अदे॑वऽयन्तम्।अ॒भि।अ॒स॒त्।सु॒प्र॒ऽअ॒वीः।इत्।व॒न॒व॒त्।पृ॒त्ऽसु।दु॒स्तर॑म्।यज्वा॑।इत्।अयज्योः॑।वि।भ॒जा॒ति॒।भोज॑नम्॥  
यज॑स्व।वी॒र॒।प्र।वि॒हि॒।म॒ना॒य॒तः।भ॒द्रम्।मनः॑।कृ॒णु॒ष्व॒।वृ॒त्र॒ऽतूर्ये॑।ह॒विः।कृ॒णु॒ष्व॒।सु॒ऽभगः॑।यथा॑।अस॑सि।ब्रह्म॑णः।पतेः॑।अवः॑।आ।वृ॒णी॒म॒हे॒॥  
सः।इत्।जने॑न।सः।वि॒शा।सः।जन्म॑ना।सः।पु॒त्रैः।वाज॑म्।भ॒र॒ते॒।धना॑।नृऽभिः॑।दे॒वाना॑म्।यः।पि॒तर॑म्।आ॒ऽविवा॑सति।श्र॒द्धाऽम॑नाः।ह॒विषा॑।ब्रह्म॑णः।पति॑म्॥  
यः।अ॒स्मै॒।ह॒व्यैः।घृ॒तव॑त्ऽभिः।अवि॑धत्।प्र।तम्।प्रा॒चा।न॒य॒ति॒।ब्रह्म॑णः।पतिः॑।उ॒रु॒ष्यती॑म्।अंह॑सः।रक्ष॑ति।रि॒षः।अं॒होः।चित्।अ॒स्मै॒।उ॒रु॒ऽचक्रिः॑।अद्भु॑तः॥  
