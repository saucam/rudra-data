

  
नि।होता॑।हो॒तृ॒ऽसद॑ने।विदा॑नः।त्वे॒षः।दी॒दि॒ऽवान्।अ॒स॒द॒त्।सु॒ऽदक्षः॑।अद॑ब्धऽव्रतप्रमतिः।वसि॑ष्ठः।स॒ह॒स्र॒म्ऽभ॒रः।शुचि॑ऽजिह्वः।अ॒ग्निः॥  
त्वम्।दू॒तः।त्वम्।ऊँ॒ इति॑।नः॒।प॒रः॒ऽपाः।त्वम्।वस्यः॑।आ।वृ॒ष॒भ॒।प्र॒ऽने॒ता।अग्ने॑।तो॒कस्य॑।नः॒।तने॑।त॒नूना॑म्।अप्र॑ऽयुच्छन्।दीद्य॑त्।बो॒धि॒।गो॒पाः॥  
वि॒धेम॑।ते।प॒र॒मे।जन्म॑न्।अ॒ग्ने॒।वि॒धेम॑।स्तोमैः॑।अव॑रे।स॒धऽस्थे॑।यस्मा॑त्।योनेः॑।उ॒त्ऽआरि॑थ।यजे॑।तम्।प्र।त्वे इति॑।ह॒वींषि॑।जु॒हु॒रे॒।सम्ऽइ॑द्धे॥  
अग्ने॑।यज॑स्व।ह॒विषा॑।यजी॑यान्।श्रु॒ष्टी।दे॒ष्णम्।अ॒भि।गृ॒णी॒हि॒।राधः॑।त्वम्।हि।असि॑।र॒यि॒ऽपतिः॑।र॒यी॒णाम्।त्वम्।शु॒क्रस्य॑।वच॑सः।म॒नोता॑॥  
उ॒भय॑म्।ते॒।न।क्षी॒य॒ते॒।व॒स॒व्य॑म्।दि॒वेऽदि॑वे॒।जाय॑मानस्य।द॒स्म॒।कृ॒धि।क्षु॒ऽमन्त॑म्।जरि॒तार॑म्।अ॒ग्ने॒।कृ॒धि।पति॑म्।सु॒ऽअ॒प॒त्यस्य॑।रा॒यः॥  
सः।ए॒ना।अनी॑केन।सु॒ऽवि॒दत्रः॑।अ॒स्मे इति॑।यष्टा॑।दे॒वान्।आऽय॑जिष्ठः।स्व॒स्ति।अद॑ब्धः।गो॒पाः।उ॒त।नः॒।प॒रः॒ऽपाः।अग्ने॑।द्यु॒ऽमत्।उ॒त।रे॒वत्।दि॒दी॒हि॒॥  
