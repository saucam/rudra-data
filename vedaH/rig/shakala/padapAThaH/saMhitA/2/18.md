

  
प्रा॒तरिति॑।रथः॑।नवः॑।यो॒जि॒।सस्निः॑।चतुः॑ऽयुगः।त्रिऽक॒शः।स॒प्तऽर॑श्मिः।दश॑ऽअरित्रः।म॒नु॒ष्यः॑।स्वः॒ऽसाः।सः।इ॒ष्टिऽभिः॑।म॒तिऽभिः॑।रंह्यः॑।भू॒त्॥  
सः।अ॒स्मै॒।अर॑म्।प्र॒थ॒मम्।सः।द्वि॒तीय॑म्।उ॒तो इति॑।तृ॒तीय॑म्।मनु॑षः।सः।होता॑।अ॒न्यस्याः॑।गर्भ॑म्।अ॒न्ये।ऊँ॒ इति॑।ज॒न॒न्त॒।सः।अ॒न्येभिः॑।स॒च॒ते॒।जेन्यः॑।वृषा॑॥  
हरी॒ इति॑।नु।क॒म्।रथे॑।इन्द्र॑स्य।यो॒ज॒म्।आ॒ऽयै।सू॒क्तेन॑।वच॑सा।नवे॑न।मो इति॑।सु।त्वाम्।अत्र॑।ब॒हवः॑।हि।विप्राः॑।नि।री॒र॒म॒न्।यज॑मानासः।अ॒न्ये॥  
आ।द्वाभ्या॑म्।हरि॑ऽभ्याम्।इ॒न्द्र॒।या॒हि॒।आ।च॒तुःऽभिः॑।आ।ष॒ट्ऽभिः।हू॒यमा॑नः।आ।अ॒ष्टा॒भिः।द॒शऽभिः॑।सो॒म॒ऽपेय॑म्।अ॒यम्।सु॒तः।सु॒ऽम॒ख॒।मा।मृधः॑।क॒रिति॑ कः॥  
आ।विं॒श॒त्या।त्रिं॒शता॑।या॒हि॒।अ॒र्वाङ्।आ।च॒त्वा॒रिं॒शता॑।हरि॑ऽभिः।यु॒जा॒नः।आ।प॒ञ्चा॒शता॑।सु॒ऽरथे॑भिः।इ॒न्द्र॒।आ।ष॒ष्ट्या।स॒प्त॒त्या।सो॒म॒ऽपेय॑म्॥  
आ।अ॒शी॒त्या।न॒व॒त्या।या॒हि॒।अ॒र्वाङ्।आ।श॒तेन॑।हरि॑ऽभिः।उ॒ह्यमा॑नः।अ॒यम्।हि।ते॒।शु॒नऽहो॑त्रेषु।सोमः॑।इन्द्र॑।त्वा॒ऽया।परि॑ऽसिक्तः।मदा॑य॥  
मम॑।ब्रह्म॑।इ॒न्द्र॒।या॒हि॒।अच्छ॑।विश्वा॑।हरी॒ इति॑।धु॒रि।धि॒ष्व॒।रथ॑स्य।पु॒रु॒ऽत्रा।हि।वि॒ऽहव्यः॑।ब॒भूथ॑।अ॒स्मिन्।शू॒र॒।सव॑ने।मा॒द॒य॒स्व॒॥  
न।मे॒।इन्द्रे॑ण।स॒ख्यम्।वि।यो॒ष॒त्।अ॒स्मभ्य॑म्।अ॒स्य॒।दक्षि॑णा।दु॒ही॒त॒।उप॑।ज्येष्ठे॑।वरू॑थे।गभ॑स्तौ।प्रा॒येऽप्रा॑ये।जि॒गी॒वांसः॑।स्या॒म॒॥  
नू॒नम्।सा।ते॒।प्रति॑।वर॑म्।जरि॒त्रे।दु॒ही॒यत्।इ॒न्द्र॒।दक्षि॑णा।म॒घोनी॑।शिक्ष॑।स्तो॒तृऽभ्यः॑।मा।अति॑।ध॒क्।भगः॑।नः॒।बृ॒हत्।व॒दे॒म॒।वि॒दथे॑।सु॒ऽवीराः॑॥  
