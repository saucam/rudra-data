

  
ग्रावा॑णाऽइव।तत्।इत्।अर्थ॑म्।ज॒रे॒थे॒ इति॑।गृध्रा॑ऽइव।वृ॒क्षम्।नि॒धि॒ऽमन्त॑म्।अच्छ॑।ब्र॒ह्माणा॑ऽइव।वि॒दथे॑।उ॒क्थ॒ऽशसा॑।दू॒ताऽइ॑व।हव्या॑।जन्या॑।पु॒रु॒ऽत्रा॥  
प्रा॒तः॒ऽयावा॑ना।र॒थ्या॑ऽइव।वी॒रा।अ॒जाऽइ॑व।य॒मा।वर॑म्।आ।स॒चे॒थे॒ इति॑।मेने॑इ॒वेति॒ मेने॑ऽइव।त॒न्वा॑।शुम्भ॑माने॒ इति॑।दम्प॑तीइ॒वेति॒ दम्प॑तीऽइव।क्र॒तु॒ऽविदा॑।जने॑षु॥  
शृण्गा॑ऽइव।नः॒।प्र॒थ॒मा।ग॒न्त॒म्।अ॒र्वाक्।श॒फौऽइ॑व।जर्भु॑राणा।तरः॑ऽभिः।च॒क्र॒वा॒काऽइ॑व।प्रति॑।वस्तोः॑।उ॒स्रा॒।अ॒र्वाञ्चा॑।या॒त॒म्।र॒थ्या॑ऽइव।श॒क्रा॒॥  
ना॒वाऽइ॑व।नः॒।पा॒र॒य॒त॒म्।यु॒गाऽइ॑व।नभ्या॑ऽइव।नः॒।उ॒प॒धी इ॒वेत्यु॑प॒धीऽइ॑व।प्र॒धी इ॒वेति॑ प्र॒धीऽइ॑व।श्वाना॑ऽइव।नः॒।अरि॑षण्या।त॒नूना॑म् खृग॑लाऽइव।वि॒ऽस्रसः॑।पा॒त॒म्।अ॒स्मान्॥  
वाता॑ऽइव।अ॒जु॒र्या।न॒द्या॑ऽइव।री॒तिः।अ॒क्षी इ॒वेत्य॒क्षीऽइ॑व।चक्षु॑षा।आ।या॒त॒म्।अ॒र्वाक्।हस्तौ॑ऽइव।त॒न्वे॑।शम्ऽभ॑विष्ठा।पादा॑ऽइव।नः॒।न॒य॒त॒म्।वस्यः॑।अच्छ॑॥  
ओष्ठौ॑ऽइव।मधु॑।आ॒स्ने।वद॑न्ता।स्तनौ॑ऽइव।पि॒प्य॒त॒म्।जी॒वसे॑।नः॒।नासा॑ऽइव।नः॒।त॒न्वः॑।र॒क्षि॒तारा॑।कर्णौ॑ऽइव।सु॒ऽश्रुता॑।भू॒त॒म्।अ॒स्मे इति॑॥  
हस्ता॑ऽइव।श॒क्तिम्।अ॒भि।स॒न्द॒दी इति॑ स॒म्ऽद॒दी।नः॒।क्षामा॑ऽइव।नः॒।सम्।अ॒ज॒त॒म्।रजां॑सि।इ॒माः।गिरः॑।अ॒श्वि॒ना॒।यु॒ष्म॒ऽयन्तीः॑।क्ष्णोत्रे॑णऽइव।स्वऽधि॑तिम्।सम्।शि॒शी॒त॒म्॥  
ए॒तानि॑।वा॒म्।अ॒श्वि॒ना॒।वर्ध॑नानि।ब्रह्म॑।स्तोम॑म्।गृ॒त्स॒ऽम॒दासः॑।अ॒क्र॒न्।तानि॑।न॒रा॒।जु॒जु॒षा॒णा।उप॑।या॒त॒म्।बृ॒हत्।व॒दे॒म॒।वि॒दथे॑।सु॒ऽवीराः॑॥  
