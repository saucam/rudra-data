

  
अ॒स्माक॑म्।मि॒त्रा॒व॒रु॒णा॒।अ॒व॒त॒म्।रथ॑म्।आ॒दि॒त्यैः।रु॒द्रैः।वसु॑ऽभिः।स॒चा॒ऽभुवा॑।प्र।यत्।वयः॑।न।पप्त॑न्।वस्म॑नः।परि॑।श्र॒व॒स्यवः॑।हृषी॑वन्तः।व॒न॒ऽसदः॑॥  
अध॑।स्म॒।नः॒।उत्।अ॒व॒त॒।स॒ऽजो॒ष॒सः॒।रथ॑म्।दे॒वा॒सः॒।अ॒भि।वि॒क्षु।वा॒ज॒ऽयुम्।यत्।आ॒शवः॑।पद्या॑भिः।तित्र॑तः।रजः॑।पृ॒थि॒व्याः।सानौ॑।जङ्घ॑नन्त।पा॒णिऽभिः॑॥  
उ॒त।स्यः।नः॒।इन्द्रः॑।वि॒श्वऽच॑र्षणिः।दि॒वः।शर्धे॑न।मारु॑तेन।सु॒ऽक्रतुः॑।अनु॑।नु।स्था॒ति॒।अ॒वृ॒काभिः॑।ऊ॒तिऽभिः॑।रथ॑म्।म॒हे।स॒नये॑।वाज॑ऽसातये॥  
उ॒त।स्यः।दे॒वः।भुव॑नस्य।स॒क्षणिः॑।त्वष्टा॑।ग्नाभिः॑।स॒ऽजोषाः॑।जू॒जु॒व॒त्।रथ॑म्।इळा॑।भगः॑।बृ॒ह॒त्ऽदि॒वा।उ॒त।रोद॑सी॒ इति॑।पू॒षा।पुर॑म्ऽधिः।अ॒श्विनौ॑।अध॑।पती॒ इति॑॥  
उ॒त।त्ये।दे॒वी इति॑।सु॒भगे॒ इति॑ सु॒ऽभगे॑।मिथु॒ऽदृशा॑।उ॒षसा॒नक्ता॑।जग॑ताम्।अ॒पि॒ऽजुवा॑।स्तु॒षे।यत्।वा॒म्।पृ॒थि॒वि॒।नव्य॑सा।वचः॑।स्था॒तुः।च॒।वयः॑।त्रिऽव॑याः।उ॒प॒ऽस्तिरे॑॥  
उ॒त।वः॒।शंस॑म्।उ॒शिजा॑म्ऽइव।श्म॒सि॒।अहिः॑।बु॒ध्न्यः॑।अ॒जः।एक॑ऽपात्।उ॒त।त्रि॒तः।ऋ॒भु॒ऽक्षाः।स॒वि॒ता।चनः॑।द॒धे॒।अ॒पाम्।नपा॑त्।आ॒शु॒ऽहेमा॑।धि॒या।शमि॑॥  
ए॒ता।वः॒।व॒श्मि॒।उ॒त्ऽय॑ता।य॒ज॒त्राः॒।अत॑क्षन्।आ॒यवः॑।नव्य॑से।सम्।श्र॒व॒स्यवः॑।वाज॑म्।च॒का॒नाः।सप्तिः॑।न।रथ्यः॑।अह॑।धी॒तिम्।अ॒श्याः॒॥  
