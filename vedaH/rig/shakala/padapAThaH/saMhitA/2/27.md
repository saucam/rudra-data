

  
इ॒माः।गिरः॑।आ॒दि॒त्येभ्यः॑।घृ॒तऽस्नूः॑।स॒नात्।राज॑ऽभ्यः।जु॒ह्वा॑।जु॒हो॒मि॒।शृ॒णोतु॑।मि॒त्रः।अ॒र्य॒मा।भगः॑।नः॒।तु॒वि॒ऽजा॒तः।वरु॑णः।दक्षः॑।अंशः॑॥  
इ॒मम्।स्तोम॑म्।सऽक्र॑तवः।मे॒।अ॒द्य।मि॒त्रः।अ॒र्य॒मा।वरु॑णः।जु॒ष॒न्त॒।आ॒दि॒त्यासः॑।शुच॑यः।धार॑ऽपूताः।अवृ॑जिनाः।अ॒न॒व॒द्याः।अरि॑ष्टाः॥  
ते।आ॒दि॒त्यासः॑।उ॒रवः॑।ग॒भी॒राः।अद॑ब्धासः।दिप्स॑न्तः।भू॒रि॒ऽअ॒क्षाः।अ॒न्तरिति॑।प॒श्य॒न्ति॒।वृ॒जि॒ना।उ॒त।सा॒धु।सर्व॑म्।राज॑ऽभ्यः।प॒र॒मा।चि॒त्।अन्ति॑॥  
धा॒रय॑न्तः।आ॒दि॒त्यासः॑।जग॑त्।स्थाः।दे॒वाः।विश्व॑स्य।भुव॑नस्य।गो॒पाः।दी॒र्घऽधि॑यः।रक्ष॑माणाः।अ॒सु॒र्य॑म्।ऋ॒तऽवा॑नः।चय॑मानाः।ऋ॒णानि॑॥  
वि॒द्याम्।आ॒दि॒त्याः॒।अव॑सः।वः॒।अ॒स्य।य॒त्।अ॒र्य॒म॒न्।भ॒ये।आ।चि॒त्।म॒यः॒ऽभु।यु॒ष्माक॑म्।मि॒त्रा॒व॒रुणा॒।प्रऽनी॑तौ।परि॑।श्वभ्रा॑ऽइव।दुः॒ऽइ॒तानि॑।वृ॒ज्या॒म्॥  
सु॒ऽगः।हि।वः॒।अ॒र्य॒म॒न्।मि॒त्र॒।पन्थाः॑।अ॒नृ॒क्ष॒रः।व॒रु॒ण॒।सा॒धुः।अस्ति॑।तेन॑।आ॒दि॒त्याः॒।अधि॑।वो॒च॒त॒।नः॒।यच्छ॑त।नः॒।दुः॒ऽप॒रि॒हन्तु॑।शर्म॑॥  
पिप॑र्तु।नः॒।अदि॑तिः।राज॑ऽपु॒त्रा।अति॑।द्वेषां॑सि।अ॒र्य॒मा।सु॒ऽगेभिः॑।बृ॒हत्।मि॒त्रस्य॑।वरु॑णस्य।शर्म॑।उप॑।स्या॒म॒।पु॒रु॒ऽवीराः॑।अरि॑ष्टाः॥  
ति॒स्रः।भूमीः॑।धा॒र॒य॒न्।त्रीन्।उ॒त।द्यून्।त्रीणि॑।व्र॒ता।वि॒दथे॑।अ॒न्तः।ए॒षा॒म्।ऋ॒तेन॑।आ॒दि॒त्याः॒।महि॑।वः॒।म॒हि॒ऽत्वम्।तत्।अ॒र्य॒म॒न्।व॒रु॒ण॒।मि॒त्र॒।चारु॑॥  
त्री।रो॒च॒ना।दि॒व्या।धा॒र॒य॒न्त॒।हि॒र॒ण्ययाः॑।शुच॑यः।धार॑ऽपूताः।अस्व॑प्न्ऽअजः।अ॒नि॒ऽमि॒षाः।अद॑ब्धाः।उ॒रु॒ऽशंसाः॑।ऋ॒जवे॑।मर्त्या॑य॥  
त्वम्।विश्वे॑षाम्।व॒रु॒ण॒।अ॒सि॒।राजा॑।ये।च॒।दे॒वाः।अ॒सु॒र॒।ये।च॒।मर्ताः॑।श॒तम्।नः॒।रा॒स्व॒।श॒रदः॑।वि॒ऽचक्षे॑।अ॒श्याम॑।आयूं॑षि।सुधि॑तानि।पूर्वा॑॥  
न।द॒क्षि॒णा।वि।चि॒कि॒ते॒।न।स॒व्या।न।प्रा॒चीन॑म्।आ॒दि॒त्याः॒।न।उ॒त।प॒श्चा।पा॒क्या॑।चि॒त्।व॒स॒वः॒।धी॒र्या॑।चि॒त्।यु॒ष्माऽनी॑तः।अभ॑यम्।ज्योतिः॑।अ॒श्या॒म्॥  
यः।राज॑ऽभ्यः।ऋ॒त॒निऽभ्यः॑।द॒दाश॑।यम्।व॒र्धय॑न्ति।पु॒ष्टयः॑।च॒।नित्याः॑।सः।रे॒वान्।या॒ति॒।प्र॒थ॒मः।रथे॑न।व॒सु॒ऽदावा॑।वि॒दथे॑षु।प्र॒ऽश॒स्तः॥  
शुचिः॑।अ॒पः।सु॒ऽयव॑साः।अद॑ब्धः।उप॑।क्षे॒ति॒।वृ॒द्धऽव॑याः।सु॒ऽवीरः॑।नकिः॑।तम्।घ्न॒न्ति॒।अन्ति॑तः।न।दू॒रात्।यः।आ॒दि॒त्याना॑म्।भव॑ति।प्रऽनी॑तौ॥  
अदि॑ते।मित्र॑।वरु॑ण।उ॒त।मृ॒ळ॒।यत्।वः॒।व॒यम्।च॒कृ॒म।कत्।चि॒त्।आगः॑।उ॒रु।अ॒श्या॒म्।अभ॑यम्।ज्योतिः॑।इ॒न्द्र॒।मा।नः॒।दी॒र्घाः।अ॒भि।न॒श॒न्।तमि॑स्राः॥  
उ॒भे इति॑।अ॒स्मै॒।पी॒प॒य॒तः॒।स॒मी॒ची इति॑ स॒म्ऽई॒ची।दि॒वः।वृ॒ष्टिम्।सु॒ऽभगः॑।नाम॑।पुष्य॑न्।उ॒भा।क्षयौ॑।आ॒ऽजय॑न्।या॒ति॒।पृ॒त्ऽसु।उ॒भौ।अर्धौ॑।भ॒व॒तः॒।सा॒धू इति॑।अ॒स्मै॒॥  
याः।वः॒।मा॒याः।अ॒भि॒ऽद्रुहे॑।यजत्राः॑।पाशाः॑।आ॒दि॒त्याः॒।रि॒पवे॑।विऽचृ॑त्ताः।अ॒श्वीऽइ॑व।तान्।अति॑।ये॒ष॒म्।रथे॑न।अरि॑ष्टाः।उ॒रौ।आ।शर्म॑न्।स्या॒म॒॥  
मा।अ॒हम्।म॒घोनः।व॒रु॒ण॒।प्रि॒यस्य॑।भू॒रि॒ऽदाव्नः॑।आ।वि॒द॒म्।शून॑म्।आ॒पेः।मा।रा॒यः।रा॒जन्।सु॒ऽयमा॑त्।अव॑।स्था॒म्।बृ॒हत्।व॒दे॒म॒।वि॒दथे॑।सु॒ऽवीराः॑॥  
