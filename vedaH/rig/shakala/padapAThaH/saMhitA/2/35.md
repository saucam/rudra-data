

  
उप॑।ई॒म्।अ॒सृ॒क्षि॒।वा॒ज॒ऽयुः।व॒च॒स्याम्।चनः॑।द॒धी॒त॒।ना॒द्यः।गिरः॑।मे॒।अ॒पाम्।नपा॑त्।आ॒शु॒ऽहेमा॑।कु॒वित्।सः।सु॒ऽपेश॑सः।क॒र॒ति॒।जोषि॑षत्।हि॥  
इ॒मम्।सु।अ॒स्मै॒।हृ॒दः।आ।सुऽत॑ष्टम्।मन्त्र॑म्।वो॒चे॒म॒।कु॒वित्।अ॒स्य॒।वेद॑त्।अ॒पाम्।नपा॑त्।अ॒सु॒र्य॑स्य।म॒ह्ना।विश्वा॑नि।अ॒र्यः।भुव॑ना।ज॒जा॒न॒॥  
सम्।अ॒न्याः।यन्ति॑।उप॑।य॒न्ति॒।अ॒न्याः।स॒मा॒नम्।ऊ॒र्वम्।न॒द्यः॑।पृ॒ण॒न्ति॒।तम्।ऊँ॒ इति॑।शुचि॑म्।शुच॑यः।दी॒दि॒ऽवांस॑म्।अ॒पाम्।नपा॑तम्।परि॑।त॒स्थुः॒।आपः॑॥  
तम्।अस्मे॑राः।यु॒व॒तयः॑।युवा॑नम्।म॒र्मृ॒ज्यमा॑नाः।परि॑।य॒न्ति॒।आपः॑।सः।शु॒क्रेभिः॑।शिक्व॑ऽभिः।रे॒वत्।अ॒स्मे इति॑।दी॒दाय॑।अ॒नि॒ध्मः।घृ॒तऽनि॑र्निक्।अ॒प्ऽसु॥  
अ॒स्मै।ति॒स्रः।अ॒व्य॒थ्याय॑।नारीः॑।दे॒वाय॑।दे॒वीः।दि॒धि॒ष॒न्ति॒।अन्न॑म्।कृता॑ऽइव।उप॑।हि।प्र॒ऽस॒र्स्रे।अ॒प्ऽसु।सः।पी॒यूष॑म्।ध॒य॒ति॒।पू॒र्व॒ऽसूना॑म्॥  
अश्व॑स्य।अत्र॑।जनि॑म।अ॒स्य।च॒।स्वः॑।द्रु॒हः।रि॒षः।स॒म्ऽपृचः॑।पा॒हि॒।सू॒रीन्।आ॒मासु॑।पू॒र्षु।प॒रः।अ॒प्र॒ऽमृ॒ष्यम्।न।अरा॑तयः।वि।न॒श॒न्।न।अनृ॑तानि॥  
स्वे।आ।दमे॑।सु॒ऽदुघा॑।यस्य॑।धे॒नुः।स्व॒धाम्।पी॒पा॒य॒।सु॒ऽभु।अन्न॑म्।अ॒त्ति॒।सः।अ॒पाम्।नपा॑त्।ऊ॒र्जय॑न्।अ॒प्ऽसु।अ॒न्तः।व॒सु॒ऽदेया॑य।वि॒ध॒ते।वि।भा॒ति॒॥  
यः।अ॒प्ऽसु।आ।शुचि॑ना।दैव्ये॑न।ऋ॒तऽवा॑।अज॑स्रः।उ॒र्वि॒या।वि॒ऽभाति॑।व॒याः।इत्।अ॒न्या।भुव॑नानि।अ॒स्य॒।प्र।जा॒य॒न्ते॒।वी॒रुधः॑।च॒।प्र॒ऽजाभिः॑॥  
अ॒पाम्।नपा॑त्।आ।हि।अस्था॑त्।उ॒पऽस्थ॑म्।जि॒ह्माना॑म्।ऊ॒र्ध्वः।वि॒द्युत॑म्।वसा॑नः।तस्य॑।ज्येष्ठ॑म्।म्हि॒मानम्।वह॑न्तीः।हिर॑ण्यऽवर्णाः।परि॑।य॒न्ति॒।य॒ह्वीः॥  
हिर॑ण्यऽरूपः।सः।हिर॑ण्यऽसन्दृक्।अ॒पाम्।नपा॑त्।सः।इत्।ऊँ॒ इति॑।हिर॑ण्यऽवर्णः।हि॒र॒ण्यया॒त्।परि॑।योनेः॑।नि॒ऽसद्य॑।हि॒र॒ण्य॒ऽदाः।द॒द॒ति॒।अन्न॑म्।अ॒स्मै॒॥  
तत्।अ॒स्य॒।अनी॑कम्।उ॒त।चारु॑।नाम॑।अ॒पी॒च्य॑म्।व॒र्ध॒ते॒।नप्तुः॑।अ॒पाम्।यम्।इ॒न्धते॑।यु॒व॒तयः॑।सम्।इ॒त्था।हिर॑ण्यऽवर्णम्।घृ॒तम्।अन्न॑म्।अ॒स्य॒॥  
अ॒स्मै।ब॒हू॒नाम्।अ॒व॒माय॑।सख्ये॑।य॒ज्ञैः।वि॒धे॒म॒।नम॑सा।ह॒विःऽभिः॑।सम्।सानु॑।मार्ज्मि॑।दिधि॑षामि।बिल्मैः॑।दधा॑मि।अन्नैः॑।परि॑।व॒न्दे॒।ऋ॒क्ऽभिः॥  
सः।ई॒म्।वृषा॑।अ॒ज॒न॒य॒त्।तासु॑।गर्भ॑म्।सः।ई॒म्।शिशुः॑।ध॒य॒ति॒।तम्।रि॒ह॒न्ति॒।सः।अ॒पाम्।नपा॑त्।अन॑भिम्लातऽवर्णः।अ॒न्यस्य॑ऽइव।इ॒ह।त॒न्वा॑।वि॒वे॒ष॒॥  
अ॒स्मिन्।प॒दे।प॒र॒मे।त॒स्थि॒ऽवांस॑म्।अ॒ध्व॒स्मऽभिः॑।वि॒श्वहा॑।दीदि॒ऽवांस॑म्।आपः॑।नप्त्रे॑।घृ॒तम्।अन्न॑म्।वह॑न्तीः।स्व॒यम्।अत्कैः॑।परि॑।दी॒य॒न्ति॒।य॒ह्वीः॥  
अयां॑सम्।अ॒ग्ने॒।सु॒ऽक्षि॒तिम्।जना॑य।अयां॑सम्।ऊँ॒ इति॑।म॒घव॑त्ऽभ्यः।सु॒ऽवृ॒क्तिम्।विश्व॑म्।तत्।भ॒द्रम्।यत्।अव॑न्ति।दे॒वाः।बृ॒हत्।व॒दे॒म॒।वि॒दथे॑।सु॒ऽवीराः॑॥  
