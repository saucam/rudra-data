

  
ऋ॒तम्।दे॒वाय॑।कृ॒ण्व॒ते।स॒वि॒त्रे।इन्द्रा॑य।अ॒हि॒ऽघ्ने।न।र॒म॒न्ते॒।आपः॑।अहः॑ऽअहः।या॒ति॒।अ॒क्तुः।अ॒पाम्।किय॑ति।आ।प्र॒थ॒मः।सर्गः॑।आ॒सा॒म्॥  
यः।वृ॒त्राय॑।सिन॑म्।अत्र॑।अभ॑रिष्यत्।प्र।तम्।जनि॑त्री।वि॒दुषे॑।उ॒वा॒च॒।प॒थः।रद॑न्तीः।अनु॑।जोष॑म्।अ॒स्मै॒।दि॒वेऽदि॑वे।धुन॑यः।य॒न्ति॒।अर्थ॑म्॥  
ऊ॒र्ध्वः।हि।अस्था॑त्।अधि॑।अ॒न्तरि॑क्षे।अध॑।वृ॒त्राय॑।प्र।व॒धम्।ज॒भा॒र॒।मिह॑म्।वसा॑नः।उप॑।हि।ई॒म्।अदु॑द्रोत्।ति॒ग्मऽआ॑युधः।अ॒ज॒य॒त्।शत्रु॑म्।इन्द्रः॑॥  
बृह॑स्पते।तपु॑षा।अश्ना॑ऽइव।वि॒ध्य॒।वृक॑ऽद्वरसः।असु॑रस्य।वी॒रान्।यथा॑।ज॒घन्थ॑।धृ॒ष॒ता।पु॒रा।चि॒त्।ए॒व।ज॒हि॒।शत्रु॑म्।अ॒स्माक॑म्।इ॒न्द्र॒॥  
अव॑।क्षि॒प॒।दि॒वः।अश्मा॑नम्।उ॒च्चा।येन॑।शत्रु॑म्।म॒न्द॒सा॒नः।नि॒ऽजूर्वाः॑।तो॒कस्य॑।सा॒तौ।तन॑यस्य।भूरेः॑।अ॒स्मान्।अ॒र्धम्।कृ॒णु॒ता॒त्।इ॒न्द्र॒।गोना॑म्॥  
प्र।हि।क्रतु॑म्।वृ॒हथः॑।यम्।व॒नु॒थः।र॒ध्रस्य॑।स्थः॒।यज॑मानस्य।चो॒दौ।इन्द्रा॑सोमा।यु॒वम्।अ॒स्मान्।अ॒वि॒ष्ट॒म्।अ॒स्मिन्।भ॒यऽस्थे॑।कृ॒णु॒त॒म्।ऊँ॒ इति॑।लो॒कम्॥  
न।मा॒।त॒म॒त्।न।श्र॒म॒त्।न।उ॒त।त॒न्द्र॒त्।न।वो॒चा॒म॒।मा।सु॒नो॒त॒।इति॑।सोम॑म्।यः।मे॒।पृ॒णात्।यः।दद॑त्।यः।नि॒ऽबोधा॑त्।यः।मा॒।सु॒न्वन्त॑म्।उप॑।गोभिः॑।आ।अय॑त्॥  
सर॑स्वति।त्वम्।अ॒स्मान्।अ॒वि॒ड्ढि॒।म॒रुत्व॑ती।धृ॒ष॒ती।जे॒षि॒।शत्रू॑न्।त्यम्।चि॒त्।शर्ध॑न्तम्।त॒वि॒षी॒ऽयमा॑णम्।इन्द्रः॑।ह॒न्ति॒।वृ॒ष॒भम्।शण्डि॑कानाम्॥  
यः।नः॒।सनु॑त्य।उ॒त।वा॒।जि॒घ॒त्नुः।अ॒भि॒ऽख्याय॑।तम्।ति॒गि॒तेन॑।वि॒ध्य॒।बृह॑स्पते।आयु॑धैः।जे॒षि॒।शत्रू॑न्।दु॒हे।रिष॑न्तम्।परि॑।धे॒हि॒।रा॒ज॒न्॥  
अ॒स्माके॑भिः।सत्व॑ऽभिः।शू॒र॒।शूरैः॑।वी॒र्या॑।कृ॒धि॒।यानि॑।ते॒।कर्त्वा॑नि।ज्योक्।अ॒भू॒व॒न्।अनु॑ऽधूपितासः।ह॒त्वी।तेषा॑म्।आ।भ॒र॒।नः॒।वसू॑नि॥  
तम्।वः॒।शर्ध॑म्।मारु॑तम्।सु॒म्न॒ऽयुः।गि॒रा।उप॑।ब्रु॒वे॒।नम॑सा।दैव्य॑म्।जन॑म्।यथा॑।र॒यिम्।सर्व॑ऽवीरम्।नशा॑महै।अ॒प॒त्य॒ऽसाच॑म्।श्रुत्य॑म्।दि॒वेऽदि॑वे॥  
