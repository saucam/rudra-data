

  
अध्व॑र्यवः।भर॑त।इन्द्रा॑य।सोम॑म्।आ।अम॑त्रेभिः।सि॒ञ्च॒त॒।मद्य॑म्।अन्धः॑।का॒मी।हि।वी॒रः।सद॑म्।अ॒स्य॒।पी॒तिम्।जु॒होत॑।वृष्णे॑।तत्।इत्।ए॒षः।व॒ष्टि॒॥  
अध्व॑र्यवः।यः।अ॒पः।व॒व्रि॒वांस॑म्।वृ॒त्रम्।ज॒घान॑।अ॒शन्या॑ऽइव।वृ॒क्षम्।तस्मै॑।ए॒तम्।भ॒र॒त॒।त॒त्ऽव॒शाय॑।ए॒षः।इन्द्रः॑।अ॒र्ह॒ति॒।पी॒तिम्।अ॒स्य॒॥  
अध्व॑र्यवः।यः।दृभी॑कम्।ज॒घान॑।यः।गाः।उ॒त्ऽआज॑त्।अप॑।हि।व॒लम्।वरिति॒ वः।तस्मै॑।ए॒तम्।अ॒न्तरि॑क्षे।न।वात॑म्।इन्द्र॑म्।सोमैः॒।आ।ऊ॒र्णु॒त॒।जूः।न।वस्त्रैः॑॥  
अध्व॑र्यवः।यः।उर॑णम्।ज॒घान॑।नव॑।च॒ख्वांस॑म्।न॒व॒तिम्।च॒।बा॒हून्।यः।अर्बु॑दम्।अव॑।नी॒चा।ब॒बा॒धे।तम्।इन्द्र॑म्।सोम॑स्य।भृ॒थे।हि॒नो॒त॒॥  
अध्व॑र्यवः।यः।सु।अश्न॑म्।ज॒घान॑।यः।शुष्ण॑म्।अ॒शुष॑म्।यः।विऽअं॑सम्।यः।पिप्रु॑म्।नमु॑चिम्।यः।रु॒धि॒ऽक्राम्।तस्मै॑।इन्द्रा॑य।अन्ध॑सः।जु॒हो॒त॒॥  
अध्व॑र्यवः।यः।श॒तम्।शम्ब॑रस्य।पुरः॑।बि॒भेद॑।अश्म॑नाऽइव।पू॒र्वीः।यः।व॒र्चिनः॑।श॒तम्।इन्द्रः॑।स॒हस्र॑म्।अ॒पऽअव॑पत्।भर॑त॒।सोम॑म्।अ॒स्मै॒॥  
अध्व॑र्यवः।यः।श॒तम्।आ।स॒हस्र॑म्।भूम्याः॑।उ॒पऽस्थे॑।अव॑पत्।ज॒घ॒न्वान्।कुत्स॑स्य।आ॒योः।अ॒ति॒थि॒ऽग्वस्य॑।वी॒रान्।नि।अवृ॑णक्।भर॑त॒।सोम॑म्।अ॒स्मै॒॥  
अध्व॑र्यवः।यत्।न॒रः॒।का॒मया॑ध्वे।श्रु॒ष्टी।वह॑न्तः।न॒श॒थ॒।तत्।इन्द्रे॑।गभ॑स्तिऽपूतम्।भ॒र॒त॒।श्रु॒ताय॑।इन्द्रा॑य॒।सोम॑म्।य॒ज्य॒वः॒।जु॒हो॒त॒॥  
अध्व॑र्यवः।कर्त॑न।श्रु॒ष्टिम्।अ॒स्मै॒।वने॑।निऽपू॑तम्।वने॑।उत्।न॒य॒ध्व॒म्।जु॒षा॒णः।हस्त्य॑म्।अ॒भि।वा॒व॒शे॒।वः॒।इन्द्रा॑य॒।सोम॑म्।मदि॒रम्।जु॒हो॒त॒॥  
अध्व॑र्यवः।पय॑सा।ऊधः॑।यथा॑।गोः।सोमे॑भिः।ई॒म्।पृ॒ण॒त॒।भो॒जम्।इन्द्र॑म्।वेद॑।अ॒हम्।अ॒स्य॒।निऽभृ॑तम्।मे॒।ए॒तत्।दित्स॑न्तम्।भूयः॑।य॒ज॒तः।चि॒के॒त॒॥  
अध्व॑र्यवः।यः।दि॒व्यस्य॑।वस्वः॑।यः।पार्थि॑वस्य।क्षम्य॑स्य।राजा॑।तम्।ऊर्द॑रम्।न।पृ॒ण॒त॒।यवे॑न।इन्द्र॑म्।सोमे॑भिः।तत्।अपः॑।वः॒।अ॒स्तु॒॥  
अ॒स्मभ्य॑म्।तत्।व॒सो॒ इति॑।दा॒नाय॑।राधः॑।सम्।अ॒र्थ॒य॒स्व॒।ब॒हु।ते॒।व॒स॒व्य॑म्।इन्द्र॑।यत्।चि॒त्रम्।श्र॒व॒स्याः।अनु॑।द्यून्।बृ॒हत्।व॒दे॒म॒।वि॒दथे॑।सु॒ऽवीराः॑॥  
