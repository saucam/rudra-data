

  
होता॑।अ॒ज॒नि॒ष्ट॒।चेत॑नः।पि॒ता।पि॒तृऽभ्यः॑।ऊ॒तये॑।प्र॒ऽयक्ष॑न्।जेन्य॑म्।वसु॑।श॒केम॑।वा॒जिनः॑।यम॑म्॥  
आ।यस्मि॑न्।स॒प्त।र॒श्मयः॑।त॒ताः।य॒ज्ञस्य॑।ने॒तरि॑।म॒नु॒ष्वत्।दैव्य॑म्।अ॒ष्ट॒मम्।पोता॑।विश्व॑म्।तत्।इ॒न्व॒ति॒॥  
द॒ध॒न्वे।वा॒।यत्।ई॒म्।अनु॑।वोच॑त्।ब्रह्मा॑णि।वेः।ऊँ॒ इति॑।तत्।परि॑।विश्वा॑नि।काव्या॑।ने॒मिः।च॒क्रम्ऽइ॑व।अ॒भ॒व॒त्॥  
सा॒कम्।हि।शुचि॑ना॒।शुचिः॑।प्र॒ऽशा॒स्ता।क्रतु॑ना।अज॑नि।वि॒द्वान्।अ॒स्य॒।व्र॒ता।ध्रु॒वा।व॒याःऽइ॑व।अनु॑।रो॒ह॒ते॒॥  
ताः।अ॒स्य॒।वर्ण॑म्।आ॒युवः॑।नेष्टुः॑।स॒च॒न्त॒।धे॒नवः॑।कु॒वित्।ति॒सृऽभ्यः॑।आ।वर॑म्।स्वसा॑रः।याः।इ॒दम्।य॒युः॥  
यदि॑।मा॒तुः।उप॑।स्वसा॑।घृ॒तम्।भर॑न्ती।अस्थि॑त।तासा॑म्।अ॒ध्व॒र्युः।आऽग॑तौ।यवः॑।वृ॒ष्टीऽइ॑व।मो॒द॒ते॒॥  
स्वः।स्वाय॑।धाय॑से।कृ॒णु॒ताम्।ऋ॒त्विक्।ऋ॒त्विज॑म्।स्तोम॑म्।य॒ज्ञम्।च॒।आत्।अर॑म्।व॒नेम॑।र॒रि॒म।व॒यम्॥  
यथा॑।वि॒द्वान्।अर॑म्।कर॑त्।विश्वे॑भ्यः।य॒ज॒तेभ्यः॑।अ॒यम्।अ॒ग्ने॒।त्वे इति॑।अपि॑।यम्।य॒ज्ञम्।च॒कृ॒म।व॒यम्॥  
