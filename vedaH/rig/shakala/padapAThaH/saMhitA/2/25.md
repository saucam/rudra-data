

  
इन्धा॑नः।अ॒ग्निम्।व॒न॒व॒त्।व॒नु॒ष्य॒तः।कृ॒तऽब्र॑ह्मा।शू॒शु॒व॒त्।रा॒तऽह॑व्यः।इत्।जा॒तेन॑।जा॒तम्।अति॑।सः।प्र।स॒र्सृ॒ते॒।यम्ऽय॑म्।युज॑म्।कृ॒णु॒ते।ब्रह्म॑णः।पतिः॑॥  
वी॒रेभिः॑।वी॒रान्।व॒न॒व॒त्।व॒नु॒ष्य॒तः।गोभिः॑।र॒यिम्।प॒प्र॒थ॒त्।बोध॑ति।त्मना॑।तो॒कम्।च॒।तस्य॑।तन॑यम्।च॒।व॒र्ध॒ते॒।यम्ऽय॑म्।युज॑म्।कृ॒णु॒ते।ब्रह्म॑णः।पतिः॑॥  
सिन्धुः॑।न।क्षोदः॑।शिमी॑ऽवान्।ऋ॒घा॒य॒तः।वृषा॑ऽइव।वध्री॑न्।अ॒भि।व॒ष्टि॒।ओज॑सा।अ॒ग्नेःऽइ॑व।प्रऽसि॑तिः।न।अ॑ह।वर्त॑वे।यम्ऽय॑म्।युज॑म्।कृ॒णु॒ते।ब्रह्म॑णः।पतिः॑॥  
तस्मै॑।अ॒र्ष॒न्ति॒।दि॒व्याः।अ॒स॒श्चतः॑।सः।सत्व॑ऽभिः।प्र॒थ॒मः।गोषु॑।ग॒च्छ॒ति॒।अनि॑भृष्टऽतविषिः।ह॒न्ति॒।ओज॑सा।यम्ऽय॑म्।युज॑म्।कृ॒णु॒ते।ब्रह्म॑णः।पतिः॑॥  
तस्मै॑।इत्।विश्वे॑।धु॒न॒य॒न्त॒।सिन्ध॑वः।अच्छि॑द्रा।शर्म॑।द॒धि॒रे॒।पु॒रूणि॑।दे॒वाना॑म्।सु॒म्ने।सु॒ऽभगः॑।सः।ए॒ध॒ते॒।यम्ऽय॑म्।युज॑म्।कृ॒णु॒ते।ब्रह्म॑णः।पतिः॑॥  
