

  
जो॒हूत्रः॑।अ॒ग्निः।प्र॒थ॒मः।पि॒ताऽइ॑व।इ॒ळः।प॒दे।मनु॑षा।यत्।सम्ऽइ॑द्धः।श्रिय॑म्।वसा॑नः।अ॒मृतः॑।विऽचे॑ताः।म॒र्मृ॒जेन्यः॑।श्र॒व॒स्यः॑।सः।वा॒जी॥  
श्रु॒याः।अ॒ग्निः।चि॒त्रऽभा॑नुः।हव॑म्।मे॒।विश्वा॑भिः।गीः॒ऽभिः।अ॒मृतः॑।विऽचे॑ताः।श्या॒वा।रथ॑म्।व॒ह॒तः॒।रोहि॑ता।वा॒।उ॒त।अ॒रु॒षा।अह॑।च॒क्रे॒।विऽभृ॑त्रः॥  
उ॒त्ता॒नाया॑म्।अ॒ज॒न॒य॒न्।सुऽसू॑तम्।भुव॑त्।अ॒ग्निः।पु॒रु॒ऽपेशा॑सु।गर्भः॑।शिरि॑णायाम्।चि॒त्।अ॒क्तुना॑।महः॑ऽभिः।अप॑रिऽवृतः।व॒स॒ति॒।प्रऽचे॑ताः॥  
जिघ॑र्मि।अ॒ग्निम्।ह॒विषा॑।घृ॒तेन॑।प्र॒ति॒ऽक्षि॒यन्त॑म्।भुव॑नानि।विश्वा॑।पृ॒थुम्।ति॒र॒श्चा।वय॑सा।बृ॒हन्त॑म्।व्यचि॑ष्ठम्।अन्नैः॑।र॒भ॒सम्।दृशा॑नम्॥  
आ।वि॒श्वतः॑।प्र॒त्यञ्च॑म्।जि॒घ॒र्मि॒।अ॒र॒क्षसा॑।मन॑सा।तत्।जु॒षे॒त॒।मर्य॑ऽश्रीः।स्पृ॒ह॒यत्ऽव॑र्णः।अ॒ग्निः।न।अ॒भि॒ऽमृशे॑।त॒न्वा॑।जर्भु॑राणः॥  
ज्ञे॒याः।भा॒गम्।स॒ह॒सा॒नः।वरे॑ण।त्वाऽदू॑तासः।म॒नु॒ऽवत्।व॒दे॒म॒।अनू॑नम्।अ॒ग्निम्।जु॒ह्वा॑।व॒च॒स्या।म॒धु॒ऽपृच॑म्।ध॒न॒ऽसाः।जो॒ह॒वी॒मि॒॥  
