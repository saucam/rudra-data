

  
ग॒णाना॑म्।त्वा॒।ग॒णऽप॑तिम्।ह॒वा॒म॒हे॒।क॒विम्।क॒वी॒नाम्।उ॒प॒मश्र॑वःऽतमम्।ज्ये॒ष्ठ॒ऽराज॑म्।ब्रह्म॑णाम्।ब्र॒ह्म॒णः॒।प॒ते॒।आ।नः॒।शृ॒ण्वन्।ऊ॒तिऽभिः॑।सी॒द॒।साद॑नम्॥  
दे॒वाः।चि॒त्।ते॒।अ॒सु॒र्य॒।प्रऽचे॑तसः।बृह॑स्पते।य॒ज्ञिय॑म्।भा॒गम्।आ॒न॒शुः॒।उ॒स्राःऽइ॑व।सूर्यः॑।ज्योति॑षा।म॒हः।विश्वे॑षाम्।इत्।ज॒नि॒ता।ब्रह्म॑णाम्।अ॒सि॒॥  
आ।वि॒ऽबाध्य॑।प॒रि॒ऽरपः॑।तमां॑सि।च॒।ज्योति॑ष्मन्त॑म्।रथ॑म्।ऋ॒तस्य॑।ति॒ष्ठ॒सि॒।बृह॑स्पते।भी॒मम्।अ॒मि॒त्र॒ऽदम्भ॑नम्।र॒क्षः॒ऽहन॑म्।गो॒त्र॒ऽभिद॑म्।स्वः॒ऽविद॑म्॥  
सु॒नी॒तिऽभिः॑।न॒य॒सि॒।त्राय॑से।जन॑म्।यः।तुभ्य॑म्।दाशा॑त्।न।तम्।अंहः॑।अ॒श्न॒व॒त्।ब्र॒ह्म॒ऽद्विषः॑।तप॑नः।म॒न्यु॒ऽमीः।अ॒सि॒।बृह॑स्पते।महि॑।तत्।ते॒।म॒हि॒ऽत्व॒नम्॥  
न।तम्।अंहः॑।न।दुः॒ऽइ॒तम्।कुतः॑।च॒न।न।अरा॑तयः।ति॒ति॒रुः॒।न।द्व॒या॒विनः॑।विश्वाः॑।इत्।अ॒स्मा॒त्।ध्व॒रसः॑।वि।बा॒ध॒से॒।यम्।सु॒ऽगो॒पाः।रक्ष॑सि।ब्र॒ह्म॒णः॒।प॒ते॒॥  
त्वम्।नः॒।गो॒ऽपाः।प॒थि॒ऽकृत्।वि॒ऽच॒क्ष॒णः।तव॑।व्र॒ताय॑।म॒तिऽभिः॑।ज॒रा॒म॒हे॒।बृह॑स्पते।यः।नः॒।अ॒भि।ह्वरः॑।द॒धे।स्वा।तम्।म॒र्म॒र्तु॒।दु॒च्छुना॑।हर॑स्वती॥  
उ॒त।वा॒।यः।नः॒।म॒र्चया॑त्।अना॑गसः।अ॒रा॒ती॒ऽवा।मर्तः॑।सा॒नु॒कः।वृकः॑।बृह॑स्पते।अप॑।तम्।व॒र्त॒य॒।प॒थः।सु॒ऽगम्।नः॒।अ॒स्यै।दे॒वऽवी॑तये।कृ॒धि॒॥  
त्रा॒तार॑म्।त्वा॒।त॒नूना॑म्।ह॒वा॒म॒हे॒।अव॑ऽस्पर्तः।अ॒धि॒ऽव॒क्तार॑म्।अ॒स्म॒युम्।बृह॑स्पते।दे॒व॒ऽनिदः॑।नि।ब॒र्ह॒य॒।मा।दुः॒ऽएवाः॑।उत्ऽत॑रम्।सु॒म्नम्।उत्।न॒श॒न्॥  
त्वया॑।व॒यम्।सु॒ऽवृधा॑।ब्र॒ह्म॒णः॒।प॒ते॒।स्पा॒र्हा।वसु॑।म॒नु॒ष्या॑।आ।द॒दी॒म॒हि॒।याः।नः॒।दू॒रे।त॒ळितः॑।याः।अरा॑तयः।अ॒भि।सन्ति॑।ज॒म्भय॑।ताः।अ॒न॒प्नसः॑॥  
त्वया॑।व॒यम्।उ॒त्ऽत॒मम्।धी॒म॒हे॒।वयः॑।बृह॑स्पते।पप्रि॑णा।सस्नि॑ना।यु॒जा।मा।नः॒।दुः॒ऽशंसः॑।अ॒भि॒ऽदि॒प्सुः।ई॒श॒त॒।प्र।सु॒ऽशंसाः॑।म॒तिऽभिः॑।ता॒रि॒षी॒म॒हि॒॥  
अ॒न॒नु॒ऽदः।वृ॒ष॒भः।जग्मिः॑।आ॒ऽह॒वम्।निःऽत॑प्ता।शत्रु॑म्।पृत॑नासु।स॒स॒हिः।असि॑।स॒त्यः।ऋ॒ण॒ऽयाः।ब्र॒ह्म॒णः॒।प॒ते॒।उ॒ग्रस्य॑।चि॒त्।द॒मि॒ता।वी॒ळु॒ऽह॒र्षिणः॑॥  
अदे॑वेव।मन॑सा।यः।रि॒ष॒ण्यति॑।शा॒साम्।उ॒ग्रः।मय॑मानः।जिघां॑सति।बृह॑स्पते।मा।प्रण॑क्।तस्य॑।नः॒।व॒धः।नि।क॒र्म॒।म॒न्युम्।दुः॒ऽएव॑स्य।शर्ध॑तः॥  
भरे॑षु।हव्य॑।नम॑सा।उ॒प॒ऽसद्यः॑।गन्ता॑।वाजे॑षु।सनि॑ता।धन॑म्ऽधनम्।विश्वाः॑।इत्।अ॒र्यः।अ॒भि॒ऽदि॒प्स्वः॑।मृधः॑।बृह॒स्पतिः॑।वि।व॒व॒र्ह॒।रथा॑न्ऽइव॥  
तेजि॑ष्ठया।त॒प॒नी।र॒क्षसः॑।त॒प॒।ये।त्वा॒।नि॒दे।द॒धि॒रे।दृ॒ष्टऽवी॑र्यम्।आ॒विः।तत्।कृ॒ष्व॒।यत्।अस॑त्।ते॒।उ॒क्थ्य॑म्।बृह॑स्पते।वि।प॒रि॒ऽरपः॑।अ॒र्द॒य॒॥  
बृह॑स्पते।अति॑।यत्।अ॒र्यः।अर्हा॑त्।द्यु॒ऽमत्।वि॒ऽभाति॑।क्रतु॑ऽमत्।जने॑षु।यत्।दी॒दय॑त्।शव॑सा।ऋ॒त॒ऽप्र॒जा॒त॒।तत्।अ॒स्मासु॑।द्रवि॑णम्।धे॒हि॒।चि॒त्रम्॥  
मा।नः॒।स्ते॒नेभ्यः॑।ये।अ॒भि।द्रु॒हः।प॒दे।नि॒रा॒मिणः॑।रि॒पवः॑।अन्ने॑षु।ज॒गृ॒धुः।आ।दे॒वाना॑म्।ओह॑ते।वि।व्रयः॑।हृ॒दि।बृह॑स्पते।न।प॒रः।साम्नः॑।वि॒दुः॒॥  
विश्वे॑भ्यः।हि।त्वा॒।भुव॑नेभ्यः।परि॑।त्वष्टा॑।अज॑नत्।साम्नः॑ऽसाम्नः।क॒विः।सः।ऋ॒ण॒ऽचित्।ऋ॒ण॒ऽयाः।ब्रह्म॑णः।पतिः॑।द्रु॒हः।ह॒न्ता।म॒हः।ऋ॒तस्य॑।ध॒र्तरि॑॥  
तव॑।श्रि॒ये।वि।अ॒जि॒ही॒त॒।पर्व॑तः।गवा॑म्।गो॒त्रम्।उ॒त्।असृ॑जः।यत्।अ॒ङ्गि॒रः॒।इन्द्रे॑ण।यु॒जा।तम॑सा।परि॑ऽवृतम्।बृह॑स्पते।निः।अ॒पाम्।औ॒ब्जः॒।अ॒र्ण॒वम्॥  
ब्रह्म॑णः।प॒ते॒।त्वम्।अ॒स्य।य॒न्ता।सु॒ऽउ॒क्तस्य॑।बो॒धि॒।तन॑यम्।च॒।जि॒न्व॒।विश्व॑म्।तत्।भ॒द्रम्।यत्।अव॑न्ति।दे॒वाः।बृ॒हत्।व॒दे॒म॒।वि॒दथे॑।सु॒ऽवीराः॑॥  
