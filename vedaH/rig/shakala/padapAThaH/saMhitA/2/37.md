

  
मन्द॑स्व।हो॒त्रात्।अनु॑।जोष॑म्।अन्ध॑सः।अध्व॑र्यवः।सः।पू॒र्णाम्।व॒ष्टि॒।आ॒ऽसिच॑म्।तस्मै॑।ए॒तम्।भ॒र॒त॒।त॒त्ऽव॒शः।द॒दिः।हो॒त्रात्।सोम॑म्।द्र॒वि॒णः॒ऽदः॒।पिब॑।ऋ॒तुऽभिः॑॥  
यम्।ऊँ॒ इति॑।पूर्व॑म्।अहु॑वे।तम्।इ॒दम्।हु॒वे॒।सः।इत्।ऊँ॒ इति॑।हव्यः॑।द॒दिः।यः।नाम॑।पत्य॑ते।अ॒ध्व॒र्युऽभिः॑।प्रऽस्थि॑तम्।सो॒म्यम्।मधु॑।पो॒त्रात्।सोम॑म्।द्र॒वि॒णः॒ऽदः॒।पिब॑।ऋ॒तुऽभिः॑॥  
मेद्य॑न्तु।ते॒।वह्न॑यः।येभिः॑।ईय॑से।अरि॑षण्यन्।वी॒ळ॒य॒स्व॒।व॒न॒स्प॒ते॒।आ॒ऽयूय॑।धृ॒ष्णो॒ इति॑।अ॒भि॒ऽगूर्य॑।त्वम्।ने॒ष्ट्रात्।सोम॑म्।द्र॒वि॒णः॒ऽदः॒।पिब॑।ऋ॒तुऽभिः॑॥  
अपा॑त्।हो॒त्रात्।उ॒त।पो॒त्रात्।अ॒म॒त्त॒।उ॒त।ने॒ष्ट्रात्।अ॒जु॒ष॒त॒।प्रयः॑।हि॒तम्।तु॒रीय॑म्।पात्र॑म्।अमृ॑क्तम्।अम॑र्त्यम्।द्र॒वि॒णः॒ऽदाः॒।पि॒ब॒तु॒।द्रा॒वि॒णो॒द॒सः॥  
अ॒र्वाञ्च॑म्।अ॒द्य।य॒य्य॑म्।नृ॒ऽवाह॑नम्।रथ॑म्।यु॒ञ्जा॒था॒म्।इ॒ह।वा॒म्।वि॒ऽमोच॑नम्।पृ॒ङ्क्तम्।ह॒वींषि।म॒धु॒ना।आ।हि।क॒म्।ग॒तम्।अथ॑।सोम॑म्।पि॒ब॒त॒म्।वा॒जि॒नी॒व॒सू॒ इति॑ वाजिनीऽवसू॥  
जोषि॑।अ॒ग्ने॒।स॒म्ऽइध॑म्।जोषि॑।आऽहु॑तिम्।जोषि॑।ब्रह्म॑।जन्य॑म्।जोषि॑।सु॒ऽस्तु॒तिम्।विश्वे॑भिः।विश्वा॑न्।ऋ॒तुना॑।व॒सो॒ इति॑।म॒हः।उ॒शन्।दे॒वान्।उ॒श॒तः।पा॒य॒य॒।ह॒विः॥  
