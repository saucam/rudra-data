

  
उत्।ऊँ॒ इति॑।स्यः।दे॒वः।स॒वि॒ता।स॒वाय॑।श॒श्व॒त्ऽत॒मम्।तत्ऽअ॑पाः।वह्निः॑।अ॒स्था॒त्।नू॒नम्।दे॒वेभ्यः॑।वि।हि।धाति॑।रत्न॑म्।अथ॑।अ॒भ॒ज॒त्।वी॒तिऽहो॑त्रम्।स्व॒स्तौ॥  
विश्व॑स्य।हि।श्रु॒ष्टये॑।दे॒वः।ऊ॒र्ध्वः।प्र।बा॒हवा॑।पृ॒थुऽपा॑णिः।सिस॑र्ति।आपः॑।चि॒त्।अ॒स्य॒।व्र॒ते।आ।निऽमृ॑ग्राः।अ॒यम्।चि॒त्।वातः॑।र॒म॒ते॒।परि॑ऽज्मन्॥  
आशुऽभिः॑।चि॒त्।यान्।वि।मु॒चा॒ति॒।नू॒नम्।अरी॑रमत्।अत॑मानम्।चि॒त्।एतोः॑।अ॒ह्यर्षू॑णाम्।चि॒त्।नि।अ॒या॒न्।अ॒वि॒ष्याम्।अनु॑।व्र॒तम्।स॒वि॒तुः।मोकी॑।आ।अ॒गा॒त्॥  
पुन॒रिति॑।सम्।अ॒व्य॒त्।विऽत॑तम्।वय॑न्ती।म॒ध्या।कर्तोः॑।नि।अ॒धा॒त्।शक्म॑।धीरः॑।उत्।स॒म्ऽहाय॑।अ॒स्था॒त्।वि।ऋ॒तून्।अ॒द॒र्धः॒।अ॒रम॑तिः।स॒वि॒ता।दे॒वः।आ।अ॒गा॒त्॥  
नाना॑।ओकां॑सि।दुर्यः॑।विश्व॑म्।आयुः॑।वि।ति॒ष्ठ॒ते॒।प्र॒ऽभ॒वः।शोकः॑।अ॒ग्नेः।ज्येष्ठ॑म्।मा॒ता।सू॒नवे॑।भा॒गम्।आ।अ॒धा॒त्।अनु॑।अ॒स्य॒।केत॑म्।इ॒षि॒तम्।स॒वि॒त्रा॥  
स॒म्ऽआव॑वर्ति।विऽस्थि॑तः।जि॒गी॒षुः।विश्वे॑षाम्।कामः॑।चर॑ताम्।अ॒मा।अ॒भू॒त्।शश्वा॑न्।अपः॑।विऽकृ॑तम्।हि॒त्वी।आ।अ॒गा॒त्।अनु॑।व्र॒तम्।स॒वि॒तुः।दैव्य॑स्य॥  
त्वया॑।हि॒तम्।अप्य॑म्।अ॒प्ऽसु।भा॒गम्।धन्व॑।अनु॑।आ।मृ॒ग॒यसः॑।वि।त॒स्थुः॒।वना॑नि।विऽभ्यः॑।नकिः॑।अ॒स्य॒।तानि॑।व्र॒ता।दे॒वस्य॑।स॒वि॒तुः।मि॒न॒न्ति॒॥  
या॒त्ऽरा॒ध्य॑म्।वरु॑णः।योनि॑म्।अप्य॑म्।अनि॑ऽशितम्।नि॒ऽमिषि॑।जर्भु॑राणः।विश्वः॑।मा॒र्ता॒ण्डः।व्र॒जम्।आ।प॒शुः।गा॒त्।स्थ॒ऽशः।जन्मा॑नि।स॒वि॒ता।वि।आ।अ॒क॒रित्य॑कः॥  
न।यस्य॑।इन्द्रः॑।वरु॑णः।न।मि॒त्रः।व्र॒तम्।अ॒र्य॒मा।न।मि॒नन्ति॑।रु॒द्रः।न।अरा॑तयः।तम्।इ॒दम्।स्व॒स्ति।हु॒वे।दे॒वम्।स॒वि॒तार॑म्।नमः॑ऽभिः॥  
भग॑म्।धिय॑म्।वा॒जय॑न्तः।पुर॑म्ऽधिम्।नरा॒शंसः॑।ग्नाःपतिः॑।नः॒।अ॒व्याः॒।आ॒ऽअ॒ये।वा॒मस्य॑।स॒म्ऽग॒थे।र॒यी॒णाम्।प्रि॒याः।दे॒वस्य॑।स॒वि॒तुः।स्या॒म॒॥  
अ॒स्मभ्य॑म्।तत्।दि॒वः।अ॒त्ऽभ्यः।पृ॒थि॒व्याः।त्वया॑।द॒त्तम्।काम्य॑म्।राधः॑।आ।गा॒त्।शम्।यत्।स्तो॒तृऽभ्यः॑।आ॒पये॑।भवा॑ति।उ॒रु॒ऽशंसा॑य।स॒वि॒तः॒।ज॒रि॒त्रे॥  
