

  
धा॒रा॒व॒राः।म॒रुतः॑।घृ॒ष्णुऽओ॑जसः।मृ॒गाः।न।भी॒माः।तवि॑षीभिः।अ॒र्चिनः॑।अ॒ग्नयः॑।न।शु॒शु॒चा॒नाः।ऋ॒जी॒षिणः॑।भृमि॑म्।धम॑न्तः।अप॑।गाः।अ॒वृ॒ण्व॒त॒॥  
द्यावः॑।न।स्तृऽभिः॑।चि॒त॒य॒न्त॒।खा॒दिनः॑।वि।अ॒भ्रियाः॑।न।द्यु॒त॒य॒न्त॒।वृ॒ष्टयः॑।रु॒द्रः।यत्।वः॒।म॒रु॒तः॒।रु॒क्म॒ऽव॒क्ष॒सः॒।वृषा॑।अज॑नि।पृश्न्याः॑।शु॒क्रे।ऊध॑नि॥  
उ॒क्षन्ते॑।अश्वा॑न्।अत्या॑न्ऽइव।आ॒जिषु॑।न॒दस्य॑।कर्णैः॑।तु॒र॒य॒न्ते॒।आ॒शुऽभिः॑।हिर॑ण्यऽशिप्राः।म॒रु॒तः॒।दवि॑ध्वतः।पृ॒क्षम्।या॒थ॒।पृष॑तीभिः।स॒ऽम॒न्य॒वः॒॥  
पृ॒क्षे।ता।विश्वा॑।भुव॑ना।व॒व॒क्षि॒रे॒।मि॒त्राय॑।वा॒।सद॑म्।आ।जी॒रऽदा॑नवः।पृष॑त्ऽअश्वासः।अ॒न॒व॒भ्रऽरा॑धसः।ऋ॒जि॒प्यासः॑।न।व॒युने॑षु।धूःऽसदः॑॥  
इन्ध॑न्वऽभिः।धे॒नुऽभिः॑।र॒प्शदू॑धऽभिः।अ॒ध्व॒स्मऽभिः॑।प॒थिऽभिः॑।भ्रा॒ज॒त्ऽऋ॒ष्ट॒यः॒।आ।हं॒सासः॑।न।स्वस॑राणि।ग॒न्त॒न॒।मधोः॑।मदा॑य।म॒रु॒तः॒।स॒ऽम॒न्य॒वः॒॥  
आ।नः॒।ब्रह्मा॑णि।म॒रु॒तः॒।स॒ऽम॒न्य॒वः॒।न॒राम्।न।शंसः॑।सव॑नानि।ग॒न्त॒न॒।अश्वा॑म्ऽइव।पि॒प्य॒त॒।धे॒नुम्।ऊध॑नि।कर्ता॑।धिय॑म्।ज॒रि॒त्रे।वाज॑ऽपेशसम्॥  
तम्।नः॒।दा॒त॒।म॒रु॒तः॒।वा॒जिन॑म्।रथे॑।आ॒पा॒नम्।ब्रह्म॑।चि॒तय॑त्।दि॒वेऽदि॑वे।इष॑म्।स्तो॒तृऽभ्यः॑।वृ॒जने॑षु।का॒रवे॑।स॒निम्।मे॒धाम्।अरि॑ष्टम्।दु॒स्तर॑म्।सहः॑॥  
यत्।यु॒ञ्जते॑।म॒रुतः॑।रु॒क्मऽव॑क्षसः।अश्वा॑न्।रथे॑षु।भगे॑।आ।सु॒ऽदान॑वः।धे॒नुः।न।शिश्वे॑।स्वस॑रेषु।पि॒न्व॒ते॒।जना॑य।रा॒तऽह॑विषे।म॒हीम्।इष॑म्॥  
यः।नः॒।म॒रु॒तः॒।वृ॒कऽता॑ति।मर्त्यः॑।रि॒पुः।द॒धे।व॒स॒वः॒।रक्ष॑त।रि॒षः।व॒र्तय॑त।वपु॑षा।च॒क्रिया॑।अ॒भि।तम्।अव॑।रु॒द्राः॒।अ॒शसः॑।ह॒न्त॒न॒।वध॒रिति॑॥  
चि॒त्रम्।तत्।वः॒।म॒रु॒तः॒।याम॑।चे॒कि॒ते॒।पृश्न्याः॑।यत्।ऊधः॑।अपि॑।आ॒पयः॑।दु॒हुः।यत्।वा॒।नि॒दे।नव॑मानस्य।रु॒द्रि॒याः॒।त्रि॒तम्।जरा॑य।जु॒र॒ताम्।अ॒दा॒भ्याः॒॥  
तान्।वः॒।म॒हः।म॒रुतः॑।ए॒व॒ऽयाव्नः॑।विष्णोः॑।ए॒षस्य॑।प्र॒ऽभृ॒थे।ह॒वा॒म॒हे॒।हिर॑ण्यऽवर्णान्।क॒कु॒हान्।य॒तऽस्रु॑चः।ब्र॒ह्म॒ण्यन्तः॑।शंस्य॑म्।राधः॑।ई॒म॒हे॒॥  
ते।दश॑ऽग्वाः।प्र॒थ॒माः।य॒ज्ञम्।ऊ॒हि॒रे॒।ते।नः॒।हि॒न्व॒न्तु॒।उ॒षसः॑।विऽउ॑ष्टिषु।उ॒षाः।न।रा॒मीः।अ॒रु॒णैः।अप॑।ऊ॒र्णु॒ते॒।म॒हः।ज्योति॑षा।शु॒च॒ता।गोऽअ॑र्णसा॥  
ते।क्षो॒णीभिः॑।अरु॒णेभिः॑।न।अ॒ञ्जिऽभिः॑।रु॒द्राः।ऋ॒तस्य॑।सद॑नेषु।व॒वृ॒धुः॒।नि॒ऽमेघ॑मानाः।अत्ये॑न।पाज॑सा।सुऽच॒न्द्रम्।वर्ण॑म्।द॒धि॒रे॒।सु॒ऽपेश॑सम्॥  
तान्।इ॒या॒नः।महि॑।वरू॑थम्।ऊ॒तये॑।उप॑।घ॒।इत्।ए॒ना।नम॑सा।गृ॒णी॒म॒सि॒।त्रि॒तः।न।यान्।पञ्च॑।होतृ॑ॠन्।अ॒भिष्ट॑ये।आ॒ऽव॒वर्त॑त्।अव॑रान्।च॒क्रिया॑।अव॑से॥  
यया॑।र॒ध्रम्।पा॒रय॑थ।अति॑।अंहः॑।यया॑।नि॒दः।मु॒ञ्चथ॑।व॒न्दि॒तार॑म्।अ॒र्वाची॑।सा।म॒रु॒तः॒।या।वः॒।ऊ॒तिः।ओ इति॑।सु।वा॒श्राऽइ॑व।सु॒ऽम॒तिः।जि॒गा॒तु॒॥  
