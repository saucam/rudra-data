

  
यः।जा॒तः।ए॒व।प्र॒थ॒मः।मन॑स्वान्।दे॒वः।दे॒वान्।क्रतु॑ना।प॒रि॒ऽअभू॑षत्।यस्य॑।शुष्मा॑त्।रोद॑सी॒ इति॑।अभ्य॑सेताम्।नृ॒म्णस्य॑।म॒ह्ना।सः।ज॒ना॒सः॒।इन्द्रः॑॥  
यः।पृ॒थि॒वीम्।व्यथ॑मानाम्।अदृं॑हत्।यः।पर्व॑तान्।प्रऽकु॑पितान्।अर॑म्णात्।यः।अ॒न्तरि॑क्षम्।वि॒ऽम॒मे।वरी॑यः।यः।द्याम्।अस्त॑भ्नात्।सः।ज॒ना॒सः॒।इन्द्रः॑॥  
यः।ह॒त्वा।अहि॑म्।अरि॑णात्।स॒प्त।सिन्धू॑न्।यः।गाः।उ॒त्ऽआज॑त्।अ॒प॒ऽधा।व॒लस्य॑।यः।अश्म॑नोः।अ॒न्तः।अ॒ग्निम्।ज॒जान॑।स॒म्ऽवृक्।स॒मत्ऽसु॑।सः।ज॒ना॒सः॒।इन्द्रः॑॥  
येन॑।इ॒मा।विश्वा॑।च्यव॑ना।कृ॒तानि॑।यः।दास॑म्।वर्ण॑म्।अध॑रम्।गुहा॑।अक॒रित्यकः॑।श्व॒घ्नीऽइ॑व।यः।जि॒गी॒वान्।ल॒क्षम्।आद॑त्।अ॒र्यः।पु॒ष्टानि॑।सः।ज॒ना॒सः॒।इन्द्रः॑॥  
यम्।स्म॒।पृ॒च्छन्ति॑।कुह॑।सः।इति॑।घो॒रम्।उ॒त।ई॒म्।आ॒हुः॒।न।ए॒षः।अ॒स्ति॒।इति॑।ए॒न॒म्।सः।अ॒र्यः।पु॒ष्टीः।विजः॑ऽइव।आ।मि॒ना॒ति॒।श्रत्।अ॒स्मै॒।ध॒त्त॒।सः।ज॒ना॒सः॒।इन्द्रः॑॥  
यः।र॒ध्रस्य॑।चो॒दि॒ता।यः।कृ॒शस्य॑।यः।ब्र॒ह्मणः॑।नाध॑मानस्य।की॒रेः।यु॒क्तऽग्रा॑व्णः।यः।अ॒वि॒ता।सु॒ऽशि॒प्रः।सु॒तऽसो॑मस्य।सः।ज॒ना॒सः॒।इन्द्रः॑॥  
यस्य॑।अश्वा॑सः।प्र॒ऽदिशि॑।यस्य॑।गावः॑।यस्य॑।ग्रामाः॑।यस्य॑।विश्वे॑।रथा॑सः।यः।सूर्य॑म्।यः।उ॒षस॑म्।ज॒जान॑।यः।अ॒पाम्।ने॒ता।सः।ज॒ना॒सः॒।इन्द्रः॑॥  
यम्।क्रन्द॑सी॒ इति॑।सं॒य॒ती इति॑ स॒म्ऽय॒ती।वि॒ह्वये॑ते॒ इति॑ वि॒ऽह्वये॑ते।परे॑।अव॑रे।उ॒भयाः॑।अ॒मित्राः॑।स॒मा॒नम्।चि॒त्।रथ॑म्।आ॒त॒स्थि॒ऽवांसा॑।नाना॑।ह॒वे॒ते॒ इति॑।सः।ज॒ना॒सः॒।इन्द्रः॑॥  
यस्मा॑त्।न।ऋ॒ते।वि॒ऽजय॑न्ते।जना॑सः।यम्।युध्य॑मानाः।अव॑से।हव॑न्ते।यः।विश्व॑स्य।प्र॒ति॒ऽमान॑म्।ब॒भूव॑।यः।अ॒च्यु॒त॒ऽच्युत्।सः।ज॒ना॒सः॒।इन्द्रः॑॥  
यः।शश्व॑तः।महि॑।एनः॑।दधा॑नान्।अम॑न्यमानान्।शर्वा॑।ज॒घान॑।यः।शर्ध॑ते।न।अ॒नु॒ऽददा॑ति।शृ॒ध्याम्।यः।दस्योः॑।ह॒न्ता।सः।ज॒ना॒सः॒।इन्द्रः॑॥  
यः।शम्ब॑रम्।पर्व॑तेषु।क्षि॒यन्त॑म्।च॒त्वा॒रिं॒श्याम्।श॒रदि॑।अ॒नु॒ऽअवि॑न्दत्।ओ॒जा॒यमा॑नम्।यः।अहि॑म्।ज॒घान॑।दानु॑म्।शया॑नम्।सः।ज॒ना॒सः॒।इन्द्रः॑॥  
यः।स॒प्तऽर॑श्मिः।वृ॒ष॒भः।तुवि॑ष्मान्।अ॒व॒ऽअसृ॑जत्।सर्त॑वे।स॒प्त।सिन्धू॑न्।यः।रौ॒हि॒णम्।अस्फु॑रत्।वज्र॑ऽबाहुः।द्याम्।आ॒ऽरोह॑न्तम्।सः।ज॒ना॒सः॒।इन्द्रः॑॥  
द्यावा॑।चि॒त्।अ॒स्मै॒।पृ॒थि॒वी इति॑।न॒मे॒ते॒ इति॑।शुष्मा॑त्।चि॒त्।अ॒स्य॒।पर्व॑ताः।भ॒य॒न्ते॒।यः।सो॒म॒ऽपाः।नि॒ऽचि॒तः।वज्र॑ऽबाहुः।यः।वज्र॑ऽहस्तः।सः।ज॒ना॒सः॒।इन्द्रः॑॥  
यः।सु॒न्वन्त॑म्।अव॑ति।यः।पच॑न्तम्।यः।शंस॑न्तम्।यः।श॒श॒मा॒नम्।ऊ॒ती।यस्य॑।ब्रह्म॑।वर्ध॑नम्।यस्य॑।सोमः॑।यस्य॑।इ॒दम्।राधः॑।सः।ज॒ना॒सः॒।इन्द्रः॑॥  
यः।सु॒न्व॒ते।पच॑ते।दु॒ध्रः।आ।चि॒त्।वाज॑म्।दर्द॑र्षि।सः।किल॑।अ॒सि॒।स॒त्यः।व॒यम्।ते॒।इ॒न्द्र॒।वि॒श्वह॑।प्रि॒यासः॑।सु॒ऽवीरा॑सः।वि॒दथ॑म्।आ।व॒दे॒म॒॥  
