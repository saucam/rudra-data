

  
तुभ्य॑म्।हि॒न्वा॒नः।व॒सि॒ष्ट॒।गाः।अ॒पः।अधु॑क्षन्।सी॒म्।अवि॑ऽभिः।अद्रि॑ऽभिः।नरः॑।पिब॑।इ॒न्द्र॒।स्वाहा॑।प्रऽहु॑तम्।वष॑ट्ऽकृतम्।हो॒त्रात्।आ।सोम॑म्।प्र॒थ॒मः।यः।ईशि॑षे॥  
य॒ज्ञैः।सम्ऽमि॑श्लाः।पृष॑तीभिः।ऋ॒ष्टिऽभिः॑।याम॑न्।शु॒भ्रासः॑।अ॒ञ्जिषु॑।प्रि॒याः।उ॒त।आ॒ऽसद्य॑।ब॒र्हिः।भ॒र॒त॒स्य॒।सू॒न॒वः॒।पो॒त्रात्।आ।सोम॑म्।पि॒ब॒त॒।दि॒वः॒।न॒रः॒॥  
अ॒माऽइ॑व।नः॒।सु॒ऽह॒वाः॒।आ।हि।गन्त॑न।नि।ब॒र्हिषि॑।स॒द॒त॒न॒।रणि॑ष्टन।अथ॑।म॒न्द॒स्व॒।जु॒जु॒षा॒णः।अन्ध॑सः।त्वष्टः॑।दे॒वेभिः॑।जनि॑ऽभिः।सु॒मत्ऽग॑णः॥  
आ।व॒क्षि॒।दे॒वान्।इ॒ह।वि॒प्र॒।यक्षि॑।च॒।उ॒शन्।हो॒तः॒।नि।स॒द॒।योनि॑षु।त्रि॒षु।प्रति॑।वी॒हि॒।प्रऽस्थि॑तम्।सो॒म्यम्।मधु॑।पि॒ब॒।आग्नी॑ध्रात्।तव॑।भा॒गस्य॑।तृ॒प्णु॒हि॒॥  
ए॒षः।स्यः।ते॒।त॒न्वः॑।नृ॒म्ण॒ऽवर्ध॑नः।सहः॑।ओजः॑।प्र॒ऽदिवि॑।बा॒ह्वोः।हि॒तः।तुभ्य॑म्।सु॒तः।म॒घ॒व॒न्।तुभ्य॑म्।आऽभृ॑तः।त्वम्।अ॒स्य॒।ब्राह्म॑णात्।आ।तृ॒पत्।पि॒ब॒॥  
जु॒षेथा॑म्।य॒ज्ञम्।बोध॑तम्।हव॑स्य।मे॒।स॒त्तः।होता॑।नि॒ऽविदः॑।पू॒र्व्याः।अनु॑।अच्छ॑।राजा॑ना।नमः॑।ए॒ति॒।आ॒ऽवृत॑म्।प्र॒ऽशा॒स्त्रात्।आ।पि॒ब॒त॒म्।सो॒म्यम्।मधु॑॥  
