

  
अ॒स्य।मे॒।द्या॒वा॒पृ॒थि॒वी॒ इति॑।ऋ॒त॒ऽय॒तः।भू॒तम्।अ॒वि॒त्री इति॑।वच॑सः।सिसा॑सतः।ययोः॑।आयुः॑।प्र॒ऽत॒रम्।ते॒ इति॑।इ॒दम्।पु॒रः।उप॑स्तुते॒ इत्युप॑ऽस्तुते।व॒सु॒ऽयुः।वा॒।म॒हः।द॒धे॒॥  
मा।नः॒।गुह्याः॑।रिपः॑।आ॒योः।अह॑न्।द॒भ॒न्।मा।नः॒।आ॒भ्यः।री॒र॒धः॒।दु॒च्छुना॑भ्यः।मा।नः॒।वि।यौः॑।स॒ख्या।वि॒द्धि।तस्य॑।नः॒।सु॒म्न॒ऽय॒ता।मन॑सा।तत्।त्वा॒।ई॒म॒हे॒॥  
अहे॑ळता।मन॑सा।श्रु॒ष्टिम्।आ।व॒ह॒।दुहा॑नाम्।धे॒नुम्।पि॒प्युषी॑म्।अ॒स॒श्चत॑म्।पद्या॑भिः।आ॒शुम्।वच॑सा।च॒।वा॒जिन॑म्।त्वाम्।हि॒नो॒मि॒।पु॒रु॒ऽहू॒त॒।वि॒श्वहा॑॥  
रा॒काम्।अ॒हम्।सु॒ऽहवा॑म्।सु॒ऽस्तु॒ती।हु॒वे॒।शृ॒णोतु॑।नः॒।सु॒ऽभगा॑।बोध॑तु।त्मना॑।सीव्य॑तु।अपः॑।सू॒च्या।अच्छि॑द्यमानया।ददा॑तु।वी॒रम्।श॒तऽदा॑यम्।उ॒क्थ्य॑म्॥  
याः।ते॒।रा॒के॒।सु॒ऽम॒तयः॑।सु॒ऽपेश॑सः।याभिः॑।ददा॑सि।दा॒शुषे॑।वसू॑नि।ताभिः॑।नः॒।अ॒द्य।सु॒ऽमनाः॑।उ॒प॒ऽआग॑हि।स॒ह॒स्र॒ऽपो॒षम्।सु॒ऽभ॒गे॒।ररा॑णा॥  
सिनी॑वालि।पृथु॑ऽस्तुके।या।दे॒वाना॑म्।असि॑।स्वसा॑।जु॒षस्व॑।ह॒व्यम्।आऽहु॑तम्।प्र॒ऽजाम्।दे॒वि॒।दि॒दि॒ड्ढि॒।नः॒॥  
या।सु॒ऽबा॒हुः।सु॒ऽअ॒ङ्गु॒रिः।सु॒ऽसूमा॑।ब॒हु॒ऽसूव॑री।तस्यै॑।वि॒श्पत्न्यै॑।ह॒विः।सि॒नी॒वा॒ल्यै।जु॒हो॒त॒न॒॥  
या।गु॒ङ्गूः।या।सि॒नी॒वा॒ली।या।रा॒का।या।सर॑स्वती।इ॒न्द्रा॒णीम्।अ॒ह्वे॒।ऊ॒तये॑।व॒रु॒णा॒नीम्।स्व॒स्तये॑॥  
