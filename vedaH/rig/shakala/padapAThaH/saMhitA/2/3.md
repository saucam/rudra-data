

  
सम्ऽइ॑द्धः।अ॒ग्निः।निऽहि॑तः।पृ॒थि॒व्याम्।प्र॒त्यङ्।विश्वा॑नि।भुव॑नानि।अ॒स्था॒त्।होता॑।पा॒व॒कः।प्र॒ऽदिवः॑।सु॒ऽमे॒धाः।दे॒वः।दे॒वान्।य॒ज॒तु॒।अ॒ग्निः।अर्ह॑न्॥  
नरा॒शंसः॑।प्रति॑।धामा॑नि।अ॒ञ्जन्।ति॒स्रः।दिवः॑।प्रति॑।म॒ह्ना।सु॒ऽअ॒र्चिः।घृ॒त॒ऽप्रुषा॑।मन॑सा।ह॒व्यम्।उ॒न्दन्।मू॒र्धन्।य॒ज्ञस्य॑।सम्।अ॒न॒क्तु॒।दे॒वान्॥  
ई॒ळि॒तः।अ॒ग्ने॒।मन॑सा।नः॒।अर्ह॑न्।दे॒वान्।य॒क्षि॒।मानु॑षात्।पूर्वः॑।अ॒द्य।सः।आ।व॒ह॒।म॒रुता॑म्।शर्धः॑।अच्यु॑तम्।इन्द्र॑म्।न॒रः॒।ब॒र्हि॒ऽसद॑म्।य॒ज॒ध्व॒म्॥  
देव॑।ब॒र्हिः॒।वर्ध॑मानम्।सु॒ऽवीर॑म्।स्ती॒र्णम्।रा॒ये।सु॒ऽभर॑म्।वेदी॒ इति॑।अ॒स्याम्।घृ॒तेन॑।अ॒क्तम्।व॒स॒वः॒।सी॒द॒त॒।इ॒दम्।विश्वे॑।दे॒वाः॒।आ॒दि॒त्याः॒।य॒ज्ञिया॑सः॥  
वि।श्र॑यन्ताम्।उ॒र्वि॒या।हू॒यमा॑नाः।द्वारः॑।दे॒वीः।सु॒प्र॒ऽअ॒य॒नाः।नमः॑ऽभिः।व्यच॑स्वतीः।वि।प्र॒थ॒न्ता॒म्।अ॒जु॒र्याः।वर्ण॑म्।पु॒ना॒नाः।य॒शस॑म्।सु॒ऽवीर॑म्॥  
सा॒धु।अपां॑सि।स॒नता॑।नः॒।उ॒क्षि॒ते इति॑।उ॒षसा॒नक्ता॑।व॒य्या॑ऽइव।र॒ण्वि॒ते इति॑।तन्तु॑म्।त॒तम्।सं॒वय॑न्ती॒ इति॑ स॒म्ऽवय॑न्ती।स॒मी॒ची इति॑ स॒म्ऽई॒ची।य॒ज्ञस्य॑।पेशः॑।सु॒दुघे॒ इति॑ सु॒ऽदुघे॑।पय॑स्वती॒ इति॑॥  
दैव्या॑।होता॑रा।प्र॒थ॒मा।वि॒दुःऽत॑रा।ऋ॒जु।य॒क्ष॒तः॒।सम्।ऋ॒चा।व॒पुःऽत॑रा।दे॒वान्।यज॑न्तौ।ऋ॒तु॒ऽथा।सम्।अ॒ञ्ज॒तः॒।नाभा॑।पृ॒थि॒व्याः।अधि॑।सानु॑षु।त्रि॒षु॥  
सर॑स्वती।सा॒धय॑न्ती।धिय॑म्।नः॒।इळा॑।दे॒वी।भार॑ती।वि॒श्वऽतू॑र्तिः।ति॒स्रः।दे॒वीः।स्व॒धया॑।ब॒र्हिः।आ।इ॒दम्।अच्छि॑द्रम्।पा॒न्तु॒।श॒र॒णम्।नि॒ऽसद्य॑॥  
पि॒शङ्ग॑ऽरूपः।सु॒ऽभरः॑।व॒यः॒ऽधाः।श्रु॒ष्टी।वी॒रः।जा॒य॒ते॒।दे॒वऽका॑मः।प्र॒ऽजाम्।त्वष्टा॑।वि।स्य॒तु॒।नाभि॑म्।अ॒स्मे इति॑।अथ॑।दे॒वाना॑म्।अपि॑।ए॒तु॒।पाथः॑॥  
वन॒स्पतिः॑।अ॒व॒ऽसृ॒जन्।उप॑।स्था॒त्।अ॒ग्निः।ह॒विः।सू॒द॒या॒ति॒।प्र।धी॒भिः।त्रिधा॑।सम्ऽअ॑क्तम्।न॒य॒तु॒।प्र॒ऽजा॒नन्।दे॒वेभ्यः॒।दैव्यः॑।श॒मि॒ता।उप॑।ह॒व्यम्॥  
घृ॒तम्।मि॒मि॒क्षे॒।घृ॒तम्।अ॒स्य॒।योनिः॑।घृ॒ते।श्रि॒तः।घृ॒तम्।ऊँ॒ इति॑।अ॒स्य॒।धाम॑।अ॒नु॒ऽस्व॒धम्।आ।व॒ह॒।मा॒दय॑स्व।स्वाहा॑ऽकृतम्।वृ॒ष॒भ॒।व॒क्षि॒।ह॒व्यम्॥  
