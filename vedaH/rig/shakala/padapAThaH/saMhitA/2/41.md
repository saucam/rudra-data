

  
वायो॒ इति॑।ये।ते॒।स॒ह॒स्रिणः॑।रथा॑सः।तेभिः॑।आ।ग॒हि॒।नि॒युत्वा॑न्।सोम॑ऽपीतये॥  
नि॒युत्वा॑न्।वा॒यो॒ इति॑।आ।ग॒हि॒।अ॒यम्।शु॒क्रः।अ॒या॒मि॒।ते॒।गन्ता॑।अ॒सि॒।सु॒न्व॒तः।गृ॒हम्॥  
शु॒क्रस्य॑।अ॒द्य।गोऽआ॑शिरः।इन्द्र॑वायू॒ इति॑।नि॒युत्व॑तः।आ।या॒त॒म्।पिब॑तम्।न॒रा॒॥  
अ॒यम्।वा॒म्।मि॒त्रा॒व॒रु॒णा॒।सु॒तः।सोमः॑।ऋ॒त॒ऽवृ॒धा॒।मम॑।इत्।इ॒ह।श्र॒त॒म्।हव॑म्॥  
राजा॑नौ।अन॑भिऽद्रुहा।ध्रु॒वे।सद॑सि।उ॒त्ऽत॒मे।स॒हस्र॑ऽस्थूणे।आ॒सा॒ते॒ इति॑॥  
ता।स॒म्ऽराजा॑।घ्ृ॒तासु॑ती॒ इति॑ घृ॒तऽआ॑सुती।आ॒दि॒त्या।दानु॑नः।पती॑।सचे॑ते॒ इति॑।अन॑वऽह्वरम्॥  
गोऽम॑त्।ऊँ॒ इति॑।सु।ना॒स॒त्या॒।अस्व॑ऽवत्।या॒त॒म्।अ॒श्वि॒ना॒।व॒र्तिः।रु॒द्रा॒।नृ॒ऽपाय्य॑म्॥  
न।यत्।परः॑।न।अन्त॑रः।आ॒ऽद॒धर्ष॑त्।वृ॒ष॒ण्व॒सू॒ इति॑ वृषण्ऽवसू।दुः॒ऽशंसः॑।मर्त्यः॑।रि॒पुः॥  
ता।नः॒।आ।वो॒ळ्ह॒म्।अ॒श्वि॒ना॒।र॒यिम्।पि॒शङ्ग॑ऽसन्दृशम्।धिष्ण्या॑।व॒रि॒वः॒ऽविद॑म्॥  
इन्द्रः॑।अ॒ङ्ग।म॒हत्।भ॒यम्।अ॒भि।सत्।अप॑।चु॒च्य॒व॒त्।सः।हि।स्थि॒रः।विऽच॑र्षणिः॥  
इन्द्रः॑।च॒।मृ॒ळया॑ति।नः॒।न।नः॒।प॒श्चात्।अ॒घम्।न॒श॒त्।भ॒द्रम्।भ॒वा॒ति॒।नः॒।पु॒रः॥  
इन्द्रः॑।आशा॑भ्यः।परि॑।सर्वा॑भ्यः।अभ॑यम्।क॒र॒त्।जेता॑।शत्रू॑न्।विऽच॑र्षणिः॥  
विश्वे॑।दे॒वा॒सः॒।आ।ग॒त॒।शृ॒णु॒त।मे॒।इ॒मम्।हव॑म्।आ।इ॒दम्।ब॒र्हिः।नि।सी॒द॒त॒॥  
ती॒व्रः।वः॒।मधु॑ऽमान्।अ॒यम्।शु॒नऽहो॑त्रेषु।म॒त्स॒रः।ए॒तम्।पि॒ब॒त॒।काम्य॑म्॥  
इन्द्र॑ऽज्येष्ठाः।मरु॑त्ऽगणाः।देवा॑सः।पूष॑ऽरातयः।विश्वे॑।मम॑।श्रु॒त॒।हव॑म्॥  
अम्बि॑ऽतमे।नदी॑ऽतमे।देवि॑ऽतमे।सर॑स्वति।अ॒प्र॒श॒स्ताःऽइ॑व।स्म॒सि॒।प्रऽश॑स्तिम्।अ॒म्ब॒।नः॒।कृ॒धि॒॥  
त्वे।विश्वा॑।स॒र॒स्व॒ति॒।श्रि॒ता।आयूं॑षि।दे॒व्याम्।शु॒नऽहो॑त्रेषु।म॒त्स्व॒।प्र॒ऽजाम्।दे॒वि॒।दि॒दि॒ड्ढि॒।नः॒॥  
इ॒मा।ब्रह्म॑।स॒र॒स्व॒ति॒।जु॒षस्व॑।वा॒जि॒नी॒व॒ति॒।या।ते॒।मन्म॑।गृ॒त्स॒ऽम॒दाः।ऋ॒त॒ऽव॒रि॒।प्रि॒या।दे॒वेषु॑।जुह्व॑ति॥  
प्र।इ॒ता॒म्।य॒ज्ञस्य॑।श॒म्ऽभुवा॑।यु॒वाम्।इत्।आ।वृ॒णी॒म॒हे॒।अ॒ग्निम्।च॒।ह॒व्य॒ऽवाह॑नम्॥  
द्यावा॑।नः॒।पृ॒थि॒वी इति॑।इ॒मम्।सि॒ध्रम्।अ॒द्य।दि॒वि॒ऽस्पृश॑म्।य॒ज्ञम्।दे॒वेषु॑।य॒च्छ॒ता॒म्॥  
आ।वा॒म्।उ॒पऽस्थ॑म्।अ॒द्रु॒हा॒।दे॒वाः।सी॒द॒न्तु॒।य॒ज्ञियाः॑।इ॒ह।अ॒द्य।सोम॑ऽपीतये॥  
