

  
प्र।वः॒।स॒ताम्।ज्येष्ठ॑तमाय।सु॒ऽस्तु॒तिम्।अ॒ग्नौऽइ॑व।स॒म्ऽइ॒धा॒ने।ह॒विः।भ॒रे॒।इन्द्र॑म्।अ॒जु॒र्यम्।ज॒रय॑न्तम्।उ॒क्षि॒तम्।स॒नात्।युवा॑नम्।अव॑से।ह॒वा॒म॒हे॒॥  
यस्मा॑त्।इन्द्रा॑त्।बृ॒ह॒तः।किम्।च॒न।ई॒म्।ऋ॒ते।विश्वा॑नि।अ॒स्मि॒न्।सम्ऽभृ॑ता।अधि॑।वी॒र्या॑।ज॒ठरे॑।सोम॑म्।त॒न्वि॑।सहः॑।महः॑।हस्ते॑।वज्र॑म्।भर॑ति।शी॒र्षणि॑।क्रतु॑म्॥  
न।क्षो॒णीभ्या॑म्।प॒रि॒ऽभ्वे॑।ते॒।इ॒न्द्रि॒यम्।न।स॒मु॒द्रैः।पर्व॑तैः।इ॒न्द्र॒।ते॒।रथः॑।न।ते॒।वज्र॑म्।अनु॑।अ॒श्नो॒ति॒।कः।च॒न।यत्।आ॒शुऽभिः॑।पत॑सि।योज॑ना।पु॒रु॥  
विश्वे॑।हि।अ॒स्मै॒।य॒ज॒ताय॑।धृ॒ष्णवे॑।क्रतु॑म्।भर॑न्ति।वृ॒ष॒भाय॑।सश्च॑ते।वृषा॑।य॒ज॒स्व॒।ह॒विषा॑।वि॒दुःऽत॑रः।पिब॑।इ॒न्द्र॒।सोम॑म्।वृ॒ष॒भेण॑।भा॒नुना॑॥  
वृष्णः॒।कोशः॑।प॒व॒ते॒।मध्वः॑।ऊ॒र्मिः।वृ॒ष॒भऽअ॑न्नाय।वृ॒ष॒भाय॑।पात॑वे।वृष॑णा।अ॒ध्व॒र्यू इति॑।वृ॒ष॒भासः॑।अद्र॑यः।वृष॑णम्।सोम॑म्।वृ॒ष॒भाय॑।सु॒स्व॒ति॒॥  
वृषा॑।ते॒।वज्रः॑।उ॒त।ते॒।वृषा॑।रथः॑।वृष॑णा।हरी॒ इति॑।वृ॒ष॒भाणि॑।आयु॑धा।वृष्णः॑।मद॑स्य।वृ॒ष॒भ॒।त्वम्।ई॒शि॒षे॒।इन्द्र॑।सोम॑स्य।वृ॒ष॒भस्य॑।तृ॒प्णु॒हि॒॥  
प्र।ते॒।नाव॑म्।न।सम॑ने।व॒च॒स्युव॑म्।ब्रह्म॑णा।या॒मि॒।सव॑नेषु।दधृ॑षिः।कु॒वित्।नः॒।अ॒स्य।वच॑सः।नि॒ऽबोधि॑षत्।इन्द्र॑म्।उत्स॑म्।न।वसु॑नः।सि॒चा॒म॒हे॒॥  
पु॒रा।स॒म्ऽबा॒धात्।अ॒भि।आ।व॒वृ॒त्स्व॒।नः॒।धे॒नुः।न।व॒त्सम्।यव॑सस्य।पि॒प्युषी॑।स॒कृत्।सु।ते॒।सु॒म॒तिऽभिः॑।श॒त॒क्र॒तो॒ इति॑ शतऽक्रतो।सम्।पत्नी॑भिः।न।वृष॑णः।न॒सी॒म॒हि॒॥  
नू॒नम्।सा।ते॒।प्रति॑।वर॑म्।जरि॒त्रे।दु॒ही॒यत्।इ॒न्द्र॒।दक्षि॑णा।म॒घोनी॑।शिक्ष॑।स्तो॒तृऽभ्यः॑।मा।अति॑।ध॒क्।भगः॑।नः॒।बृ॒हत्।व॒दे॒म॒।वि॒दथे॑।सु॒ऽवीराः॑॥  
