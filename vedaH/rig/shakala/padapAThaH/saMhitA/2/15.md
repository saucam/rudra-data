

  
प्र।घ॒।नु।अ॒स्य॒।म॒ह॒तः।म॒हानि॑।स॒त्या।स॒त्यस्य॑।कर॑णानि।वो॒च॒म्।त्रिऽक॑द्रुकेषु।अ॒पि॒ब॒त्।सु॒तस्य॑।अ॒स्य।मदे॑।अहि॑म्।इन्द्रः॑।ज॒घा॒न॒॥  
अ॒वं॒शे।द्याम्।अ॒स्त॒भा॒य॒त्।बृ॒हन्त॑म्।आ।रोद॑सी॒ इति॑।अ॒पृ॒ण॒त्।अ॒न्तरि॑क्षम्।सः।धा॒र॒य॒त्।पृ॒थि॒वीम्।प॒प्रथ॑त्।च॒।सोम॑स्य।ता।मदे॑।इन्द्रः॑।च॒का॒र॒॥  
सद्म॑ऽइव।प्राचः॑।वि।मि॒मा॒य॒।मानैः॑।वज्रे॑ण।खानि॑।अ॒तृ॒ण॒त्।न॒दीना॑म्।वृथा॑।अ॒सृ॒ज॒त्।प॒थिऽभिः॑।दी॒र्घ॒ऽया॒थैः।सोम॑स्य।ता।मदे॑।इन्द्रः॑।च॒का॒र॒॥  
सः।प्र॒ऽवो॒ळ्हॄन्।प॒रि॒ऽगत्य॑।द॒भीतेः॑।विश्व॑म्।अ॒धा॒क्।आयु॑धम्।इ॒द्धे।अ॒ग्नौ।सम्।गोभिः॑।अश्वैः॑।अ॒सृ॒ज॒त्।रथे॑भिः।सोम॑स्य।ता।मदे॑।इन्द्रः॑।च॒का॒र॒॥  
सः।ई॒म्।म॒हीम्।धुनि॑म्।एतोः॑।अ॒र॒म्णा॒त्।सः।अ॒स्ना॒तॄन्।अ॒पा॒र॒य॒त्।स्व॒स्ति।ते।उ॒त्ऽस्नाय॑।र॒यिम्।अ॒भि।प्र।त॒स्थुः॒।सोम॑स्य।ता।मदे॑।इन्द्रः॑।च॒का॒र॒॥  
सः।उद॑ञ्चम्।सिन्धु॑म्।अ॒रि॒णा॒त्।म॒हि॒त्वा।वज्रे॑ण।अनः॑।उ॒षसः॑।सम्।पि॒पे॒ष॒।अ॒ज॒वसः॑।ज॒विनी॑भिः।वि॒ऽवृ॒श्चन्।सोम॑स्य।ता।मदे॑।इन्द्रः॑।च॒का॒र॒॥  
सः।वि॒द्वान्।अ॒प॒ऽगो॒हम्।क॒नीना॑म्।आ॒विः।भव॑न्।उत्।अ॒ति॒ष्ठ॒त्।प॒रा॒ऽवृक्।प्रति॑।श्रो॒णः।स्था॒त्।वि।अ॒नक्।अ॒च॒ष्ट॒।सोम॑स्य।ता।मदे॑।इन्द्रः॑।च॒का॒र॒॥  
भि॒नत्।व॒लम्।अङ्गि॑रःऽभिः।गृ॒णा॒नः।वि।पर्व॑तस्य।दृं॒हि॒तानि॑।ऐ॒र॒त्।रि॒णक्।रोधां॑सि।कृ॒त्रिमा॑णि।ए॒षा॒म्।सोम॑स्य।ता।मदे॑।इन्द्रः॑।च॒का॒र॒॥  
स्वप्ने॑न।अ॒भि॒ऽउप्य॑।चुमु॑रिम्।धुनि॑म्।च॒।ज॒घन्थ॑।दस्यु॑म्।प्र।द॒भीति॑म्।आ॒वः॒।र॒म्भी।चि॒त्।अत्र॑।वि॒वि॒दे॒।हिर॑ण्यम्।सोम॑स्य।ता।मदे॑।इन्द्रः॑।च॒का॒र॒॥  
नू॒नम्।सा।ते॒।प्रति॑।वर॑म्।जरि॒त्रे।दु॒ही॒यत्।इ॒न्द्र॒।दक्षि॑णा।म॒घोनी॑।शिक्ष॑।स्तो॒तृऽभ्यः॑।मा।अति॑।ध॒क्।भगः॑।नः॒।बृ॒हत्।व॒दे॒म॒।वि॒दथे॑।सु॒ऽवीराः॑॥  
