

  
धृत॑ऽव्रताः।आदि॑त्याः।इषि॑राः।आ॒रे।मत्।क॒र्त॒।र॒ह॒सूःऽइ॑व।आगः॑।शृ॒ण्व॒तः।वः॒।वरु॑ण।मित्र॑।देवाः॑।भ॒द्रस्य॑।वि॒द्वान्।अव॑से।हु॒वे॒।वः॒॥  
यू॒यम्।दे॒वाः॒।प्रऽम॑तिः।यू॒यम्।ओजः॑।यू॒यम्।द्वेषां॑सि।स॒नु॒तः।यु॒यो॒त॒।अ॒भि॒ऽक्ष॒त्तारः॑।अ॒भि।च॒।क्षम॑ध्वम्।अ॒द्य।च॒।नः॒।मृ॒ळय॑त।अ॒प॒रम्।च॒॥  
किम्।ऊँ॒ इति॑।नु।वः॒।कृ॒ण॒वा॒म॒।अप॑रेण।किम्।सने॑न।व॒स॒वः॒।आप्ये॑न।यू॒यम्।नः॒।मि॒त्रा॒व॒रु॒णा॒।अ॒दि॒ते॒।च॒।स्व॒स्तिम्।इ॒न्द्रा॒म॒रु॒तः॒।द॒धा॒त॒॥  
ह॒ये।दे॒वाः॒।यू॒यम्।इत्।आ॒पयः॑।स्थ॒।ते।मृ॒ळ॒त॒।नाध॑मानाय।मह्य॑म्।मा।वः॒।रथः॑।म॒ध्य॒म॒ऽवाट्।ऋ॒ते।भू॒त्।मा।यु॒ष्माव॑त्ऽसु।आ॒पिषु॑।श्र॒मि॒ष्म॒॥  
प्र।वः॒।एकः॑।मि॒म॒य॒।भूरि॑।आगः॑।यत्।मा॒।पि॒ताऽइ॑व।कि॒त॒वम्।श॒शा॒स।आ॒रे।पाशाः॑।आ॒रे।अ॒घानि॑।दे॒वाः॒।मा।मा॒।अधि॑।पु॒त्रे।विम्ऽइ॑व।ग्र॒भी॒ष्ट॒॥  
अ॒र्वाञ्चः॑।अ॒द्य।भ॒व॒ता॒।य॒ज॒त्राः॒।आ।वः॒।हार्दि॑।भय॑मानः।व्य॒ये॒य॒म्।त्राध्व॑म्।नः॒।दे॒वाः॒।नि॒ऽजुरः॑।वृक॑स्य।त्राध्व॑म्।क॒र्तात्।अ॒व॒ऽपदः॑।य॒ज॒त्राः॒॥  
मा।अ॒हम्।म॒घोनः।व॒रु॒ण॒।प्रि॒यस्य॑।भू॒रि॒ऽदाव्नः॑।आ।वि॒द॒म्।शून॑म्।आ॒पेः।मा।रा॒यः।रा॒जन्।सु॒ऽयमा॑त्।अव॑।स्था॒म्।बृ॒हत्।व॒दे॒म॒।वि॒दथे॑।सु॒ऽवीराः॑॥  
