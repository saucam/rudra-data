

  
अपा॑यि।अ॒स्य।अन्ध॑सः।मदा॑य।मनी॑षिणः।सु॒वा॒नस्य॑।प्रय॑सः।यस्मि॑न्।इन्द्रः॑।प्र॒ऽदिवि॑।व॒वृ॒धा॒नः।ओकः॑।द॒धे।ब्र॒ह्म॒ण्यन्तः॑।च॒।नरः॑॥  
अ॒स्य।म॒न्दा॒नः।मध्वः॑।वज्र॑ऽहस्तः।अहि॑म्।इन्द्रः॑।अ॒र्णः॒ऽवृत॑म्।वि।वृ॒श्च॒त्।प्र।यत्।वयः॑।न।स्वस॑राणि।अच्छ॑।प्रयां॑सि।च॒।न॒दीना॑म्।चक्र॑मन्त॥  
सः।माहि॑नः।इन्द्रः॑।अर्णः॑।अ॒पाम्।प्र।ऐ॒र॒य॒त्।अ॒हि॒ऽहा।अच्छ॑।स॒मु॒द्रम्।अज॑नयत्।सूर्य॑म्।वि॒दत्।गाः।अ॒क्तुना॑।अह्ना॑म्।व॒युना॑नि।सा॒ध॒त्॥  
सः।अ॒प्र॒तीनि॑।मन॑वे।पु॒रूणि॑।इन्द्रः॑।दा॒श॒त्।दा॒शुषे॑।हन्ति॑।वृ॒त्रम्।स॒द्यः।यः।नृऽभ्यः॑।अ॒त॒साय्यः॑।भूत्।प॒स्पृ॒धा॒नेभ्यः॑।सूर्य॑स्य।सा॒तौ॥  
सः।सु॒न्व॒ते।इन्द्रः॑।सूर्य॑म्।आ।दे॒वः।रि॒ण॒क्।मर्त्या॑य।स्त॒वान्।आ।यत्।र॒यिम्।ग्ह॒त्ऽअ॑वद्यम्।अ॒स्मै॒।भर॑त्।अंश॑म्।न।एत॑शः।द॒श॒स्यन्॥  
सः।र॒न्ध॒य॒त्।स॒ऽदिवः॑।सार॑थये।शुष्ण॑म्।अ॒शुष॑म्।कुय॑वम्।कुत्सा॑य।दिवः॑ऽदासाय।न॒व॒तिम्।च॒।नव॑।इन्द्रः॑।पुरः॑।वि।ऐ॒र॒त्।शम्ब॑रस्य॥  
ए॒व।ते॒।इ॒न्द्र॒।उ॒चथ॑म्।अ॒हे॒म॒।श्र॒व॒स्या।न।त्मना॑।वा॒जय॑न्तः।अ॒श्याम॑।तत्।साप्त॑म्।आ॒शु॒षा॒णाः।न॒नमः॑।वधः॑।अदे॑वस्य।पी॒योः॥  
ए॒व।ते॒।गृ॒त्स॒ऽम॒दाः।शू॒र॒।मन्म॑।अ॒व॒स्यवः॑।न।व॒युना॑नि।त॒क्षुः॒।ब्र॒ह्म॒ण्यन्तः॑।इ॒न्द्र॒।ते॒।नवी॑यः।इष॑म्।ऊर्ज॑म्।सु॒ऽक्षि॒तिम्।सु॒म्नम्।अ॒श्युः॒॥  
नू॒नम्।सा।ते॒।प्रति॑।वर॑म्।ज॒रि॒त्रे।दु॒ही॒यत्।इ॒न्द्र॒।दक्षि॑णा।म॒घोनी॑।शिक्ष॑।स्तो॒तृऽभ्यः॑।मा।अति॑।ध॒क्।भगः॑।नः॒।बृ॒हत्।व॒दे॒म॒।वि॒दथे॑।सु॒ऽवीराः॑॥  
