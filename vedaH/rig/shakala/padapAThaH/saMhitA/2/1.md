

  
त्वम्।अ॒ग्ने॒।द्युऽभिः॑।त्वम्।आ॒शु॒शु॒क्षणिः॑।त्वम्।अ॒त्ऽभ्यः।त्वम्।अश्म॑नः।परि॑।त्वम्।वने॑भ्यः।त्वम्।ओष॑धीभ्यः।त्वम्।नृ॒णाम्।नृ॒ऽप॒ते॒।जा॒य॒से॒।शुचिः॑॥  
तव॑।अ॒ग्ने॒।हो॒त्रम्।तव॑।पो॒त्रम्।ऋ॒त्विय॑म्।तव॑।ने॒ष्ट्रम्।त्वम्।अ॒ग्नित्।ऋ॒त॒ऽय॒तः।तव॑।प्र॒ऽशा॒स्त्रम्।त्वम्।अ॒ध्व॒रि॒ऽय॒सि॒।ब्र॒ह्मा।च॒।असि॑।गृ॒ठऽप॑तिः।च॒।नः॒।दमे॑॥  
त्वम्।अ॒ग्ने॒।इन्द्रः॑।वृ॒ष॒भः।स॒ताम्।अ॒सि॒।त्वम्।विष्णुः॑।उ॒रु॒ऽगा॒यः।न॒म॒स्यः॑।त्वम्।ब्र॒ह्मा।र॒यि॒ऽवित्।ब्र॒ह्म॒णः॒।प॒ते॒।त्वम्।वि॒ध॒र्त॒रिति॑ विऽधर्तः।स॒च॒से॒।पुर॑म्ऽध्या॥  
त्वम्।अ॒ग्ने॒।राजा॑।वरु॑णः।धृ॒तऽव्र॑तः।त्वम्।मि॒त्रः।भ॒व॒सि॒।द॒स्मः।ईड्यः॑।त्वम्।अ॒र्य॒मा।सत्ऽप॑तिः।यस्य॑।स॒म्ऽभुज॑म्।त्वम्।अंशः॑।वि॒दथे॑।दे॒व॒।भा॒ज॒युः॥  
त्वम्।अ॒ग्ने॒।त्वष्टा॑।वि॒ध॒ते।सु॒ऽवीर्य॑म्।तव॑।ग्नावः॑।मि॒त्र॒ऽम॒हः॒।स॒ऽजा॒त्य॑म्।त्वम्।आ॒शु॒ऽहेमा॑।र॒रि॒षे॒।सु॒ऽअश्व्य॑म्।त्वम्।न॒राम्।शर्धः॑।अ॒सि॒।पु॒रु॒ऽवसुः॑॥  
त्वम्।अ॒ग्ने॒।रु॒द्रः।असु॑रः।म॒हः।दि॒वः।त्वम्।शर्धः॑।मारु॑तम्।पृ॒क्षः।ई॒शि॒षे॒।त्वम्।वातैः॑।अ॒रु॒णैः।या॒सि॒।श॒म्ऽग॒यः।त्वम्।पू॒षा।वि॒ध॒तः।पा॒सि॒।नु।त्मना॑॥  
त्वम्।अ॒ग्ने॒।द्र॒वि॒णः॒ऽदाः।अ॒र॒म्ऽकृते॑।त्वम्।दे॒वः।स॒वि॒ता।र॒त्न॒ऽधाः।अ॒सि॒।त्वम्।भगः॑।नृ॒ऽप॒ते॒।वस्वः॑।ई॒शि॒षे॒।त्वम्।पा॒युः।दमे॑।यः।ते॒।अवि॑धत्॥  
त्वाम्।अ॒ग्ने॒।दमे॑।आ।वि॒श्पति॑म्।विशः॑।त्वाम्।राजा॑नम्।सु॒ऽवि॒दत्र॑म्।ऋ॒ञ्ज॒ते॒।त्वम्।विश्वा॑नि।सु॒ऽअ॒नी॒क॒।प॒त्य॒से॒।त्वम्।स॒हस्रा॑णि।श॒ता।दश॑।प्रति॑॥  
त्वाम्।अ॒ग्ने॒।पि॒तर॑म्।इ॒ष्टिऽभिः॑।नरः॑।त्वाम्।भ्रा॒त्राय॑।शम्या॑।त॒नू॒ऽरुच॑म्।त्वम्।पु॒त्रः।भ॒व॒सि॒।यः।ते॒।अवि॑धत्।त्वम्।सखा॑।सु॒ऽशेवः॑।पा॒सि॒।आ॒ऽधृषः॑॥  
त्वम्।अ॒ग्ने॒।ऋ॒भुः।आ॒के।न॒म॒स्यः॑।त्वम्।वाज॑स्य।क्षु॒ऽमतः॑।रा॒यः।ई॒शि॒षे॒।त्वम्।वि।भा॒सि॒।अनु॑।ध॒क्षि॒।दा॒वने॑।त्वम्।वि॒ऽशिक्षुः॑।अ॒सि॒।य॒ज्ञम्।आ॒ऽतनिः॑॥  
त्वम्।अ॒ग्ने॒।अदि॑तिः।दे॒व॒।दा॒शुषे॑।त्वम्।होत्रा॑।भार॑ती।व॒र्ध॒से॒।गि॒रा।त्वम्।इळा॑।श॒तऽहि॑मा।अ॒सि॒।दक्ष॑से।त्वम्।वृ॒त्र॒ऽहा।व॒सु॒ऽप॒ते॒।सर॑स्वती॥  
त्वम्।अ॒ग्ने॒।सुऽभृ॑तः।उ॒त्ऽत॒मम्।वयः॑।तव॑।स्पा॒र्हे।वर्णे॑।आ।स॒म्ऽदृशि॑।श्रियः॑।त्वम्।वाजः॑।प्र॒ऽतर॑णः।बृ॒हन्।अ॒सि॒।त्वम्।र॒यिः।ब॒हु॒लः।वि॒श्वतः॑।पृ॒थुः॥  
त्वाम्।अ॒ग्ने॒।आदि॒त्यासः॑।आ॒स्य॑म्।त्वाम्।जि॒ह्वाम्।शुच॑यः।च॒क्रि॒रे॒।क॒वे॒।त्वाम्।रा॒ति॒ऽसाचः॑।अ॒ध्व॒रेषु॑।स॒श्चि॒रे॒।त्वे इति॑।दे॒वाः।ह॒विः।अ॒द॒न्ति॒।आऽहु॑तम्॥  
त्वे इति॑।अ॒ग्ने॒।विश्वे॑।अ॒मृता॑सः।अ॒द्रुहः॑।आ॒सा।दे॒वाः।ह॒विः।अ॒द॒न्ति॒।आऽहु॑तम्।त्वया॑।मर्ता॑सः।स्व॒द॒न्ते॒।आ॒ऽसु॒तिम्।त्वम्।गर्भः॑।वी॒रुधा॑म्।ज॒ज्ञि॒षे॒।शुचिः॑॥  
त्वम्।तान्।सम्।च॒।प्रति॑।च॒।अ॒सि॒।म॒ज्मना॑।अग्ने॑।सु॒ऽजा॒त॒।प्र।च॒।दे॒व॒।रि॒च्य॒से॒।पृ॒क्षः।यत्।अत्र॑।म॒हि॒ना।वि।ते॒।भुव॑त्।अनु॑।द्यावा॑पृथि॒वी इति॑।रोद॑सी इति॑।उ॒भे इति॑॥  
ये।स्तो॒तृऽभ्यः॑।गोऽअ॑ग्राम्।अश्व॑ऽपेशसम्।अग्ने॑।रा॒तिम्।उ॒प॒ऽसृ॒जन्ति॑।सू॒रयः॑।अ॒स्मान्।च॒।तान्।च॒।प्र।हि।नेषि॑।वस्यः॑।आ।बृ॒हत्।व॒दे॒म॒।वि॒दथे॑।सु॒ऽवीराः॑॥  
