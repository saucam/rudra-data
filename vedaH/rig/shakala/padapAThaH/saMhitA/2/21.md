

  
वि॒श्व॒ऽजिते॑।ध॒न॒ऽजिते॑।स्वः॒ऽजिते॑।स॒त्रा॒ऽजिते॑।नृ॒ऽजिते॑।उ॒र्व॒रा॒ऽजिते॑।अ॒श्व॒ऽजिते॑।गो॒ऽजिते॑।अ॒प्ऽजिते॑।भ॒र॒।इन्द्रा॑य।सोम॑म्।य॒ज॒ताय॑।ह॒र्य॒तम्॥  
अ॒भि॒ऽभुवे॑।अ॒भि॒ऽभ॒ङ्गाय॑।व॒न्व॒ते।अषा॑ळ्हाय।सह॑मानाय।वे॒धसे॑।तु॒वि॒ऽग्रये॑।वह्न॑ये।दु॒स्तरी॑तवे।स॒त्रा॒ऽसहे॑।नमः॑।इन्द्रा॑य।वो॒च॒त॒॥  
स॒त्रा॒ऽस॒हः।ज॒न॒ऽभ॒क्षः।ज॒न॒म्ऽस॒हः।च्यव॑नः।यु॒ध्मः।अनु॑।जोष॑म्।क्षि॒तः।वृ॒त॒म्ऽच॒यः।सहु॑रिः।वि॒क्षु।आ॒रि॒तः।इन्द्र॑स्य।वोच॑म्।प्र।कृ॒तानि॑।वी॒र्या॑॥  
अ॒न॒नु॒ऽदः।वृ॒ष॒भः।दोध॑तः।व॒धः।ग॒म्भी॒रः।ऋ॒ष्वः।अस॑मष्टऽकाव्यः।र॒ध्र॒ऽचो॒दः।श्नथ॑नः।वी॒ळि॒तः।पृ॒थुः।इन्द्रः॑।सु॒ऽय॒ज्ञः।उ॒षसः॑।स्वः॑।ज॒न॒त्॥  
य॒ज्ञेन॑।गा॒तुम्।अ॒प्ऽतुरः॑।वि॒वि॒द्रि॒रे॒।धियः॑।हि॒न्वा॒नाः।उ॒शिजः॑।म॒नी॒षिणः॑।अ॒भि॒ऽस्वरा॑।नि॒ऽसदा॑।गाः।अ॒व॒स्यवः॑।इन्द्रे॑।हि॒न्वा॒नाः।द्रवि॑णानि।आ॒श॒त॒॥  
इन्द्र॑।ष्रेष्ठा॑नि।द्रवि॑णानि।धे॒हि॒।चित्ति॑म्।दक्ष॑स्य।सु॒ऽभ॒ग॒त्वम्।अ॒स्मे इति॑।पोष॑म्।र॒यी॒णाम्।अरि॑ष्टिम्।त॒नूना॑म्।स्वा॒द्मान॑म्।वा॒चः।सु॒दि॒न॒ऽत्वम्।अह्ना॑म्॥  
