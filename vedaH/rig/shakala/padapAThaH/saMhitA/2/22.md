

  
त्रिऽक॑द्रुकेषु।म॒हि॒षः।यव॑ऽआशिरम्।तु॒वि॒ऽशुष्मः॑।तृ॒पत्।सोम॑म्।अ॒पि॒ब॒त्।विष्णु॑ना।सु॒तम्।यथा॑।अव॑शत्।सः।ई॒म्।म॒मा॒द॒।महि॑।कर्म॑।कर्त॑वे।म॒हाम्।उ॒रुम्।सः।ए॒न॒म्।स॒श्च॒त्।दे॒वः।दे॒वम्।स॒त्यम्।इन्द्र॑म्।स॒त्यः।इन्दुः॑॥  
अध॑।त्विषि॑ऽमान्।अ॒भि।ओज॑सा।क्रिवि॑म्।यु॒धा।अ॒भ॒व॒त्।आ।रोद॑सी॒ इति॑।अ॒पृ॒ण॒त्।अ॒स्य॒।म॒ज्मना॑।प्र।व॒वृ॒धे॒।अध॑त्त।अ॒न्यम्।ज॒ठरे॑।प्र।ई॒म्।अ॒रि॒च्य॒त॒।सः।ए॒न॒म्।स॒श्च॒त्।दे॒वः।दे॒वम्।स॒त्यम्।इन्द्र॑म्।स॒त्यः।इन्दुः॑॥  
सा॒कम्।जा॒तः।क्रतु॑ना।सा॒कम्।ओज॑सा।व॒व॒क्षि॒थ॒।सा॒कम्।वृ॒द्धः।वी॒र्यैः॑।स॒स॒हिः।मृधः॑।विच॑र्षणिः।दाता॑।राधः॑।स्तु॒व॒ते।काम्य॑म्।वसु॑।सः।ए॒न॒म्।स॒श्च॒त्।दे॒वः।दे॒वम्।स॒त्यम्।इन्द्र॑म्।स॒त्यः।इन्दुः॑॥  
तव॑।त्यत्।नर्य॑म्।नृ॒तो॒ इति॑।अपः॑।इ॒न्द्र॒।प्र॒थ॒मम्।पू॒र्व्यम्।दि॒वि।प्र॒ऽवाच्य॑म्।कृ॒तम्।यत्।दे॒वस्य॑।शव॑सा।प्र।अरि॑णा।असु॑म्।रि॒णन्।अ॒पः।भुव॑त्।विश्व॑म्।अ॒भि।अदे॑वम्।ओज॑सा।वि॒दात्।ऊर्ज॑म्।श॒तऽक्र॑तुः।वि॒दात्।इष॑म्॥  
