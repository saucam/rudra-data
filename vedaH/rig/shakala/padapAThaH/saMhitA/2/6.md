

  
इ॒माम्।मे॒।अ॒ग्ने॒।स॒म्ऽइध॑म्।इ॒माम्।उ॒प॒ऽसद॑म्।व॒ने॒रिति॑ वनेः।इ॒माः।ऊँ॒ इति॑।सु।श्रु॒धि॒।गिरः॑॥  
अ॒या।ते॒।अ॒ग्ने॒।वि॒धे॒म॒।ऊर्जः॑।न॒पा॒त्।अश्व॑म्ऽइष्टे।ए॒ना।सु॒ऽउ॒क्तेन॑।सु॒ऽजा॒त॒॥  
तम्।त्वा॒।गीः॒ऽभिः।गिर्व॑णसम्।द्र॒वि॒ण॒स्युम्।द्र॒वि॒णः॒ऽदः॒।स॒प॒र्येम॑।स॒प॒र्यवः॑॥  
सः।बो॒धि॒।सू॒रिः।म॒घवा॑।वसु॑ऽपते।वसु॑ऽदावन्।यु॒यो॒धि।अ॒स्मत्।द्वेषां॑सि॥  
सः।नः॒।वृ॒ष्टिम्।दि॒वः।परि॑।सः।नः॒।वाज॑म्।अ॒न॒र्वाण॑म्।सः।नः॒।स॒ह॒स्रिणीः॑।इषः॑॥  
ईळा॑नाय।अ॒व॒स्यवे॑।यवि॑ष्ठ।दू॒त॒।नः॒।गि॒रा।यजि॑ष्ठ।हो॒तः॒।आ।ग॒हि॒॥  
अ॒न्तः।हि।अ॒ग्ने॒।ईय॑से।वि॒द्वान्।जन्म॑।उ॒भया॑।क॒वे॒।दू॒तः।जन्या॑ऽइव।मित्र्यः॑॥  
सः।वि॒द्वान्।आ।च॒।पि॒प्र॒यः॒।यक्षि॑।चि॒कि॒त्वः॒।आ॒नु॒षक्।आ।च॒।अ॒स्मिन्।स॒त्सि॒।ब॒र्हिषि॑॥  
