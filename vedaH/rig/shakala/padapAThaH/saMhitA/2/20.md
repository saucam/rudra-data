

  
व॒यम्।ते॒।वयः॑।इ॒न्द्र॒।वि॒द्धि।सु।नः॒।प्र।भ॒रा॒म॒हे॒।वा॒ज॒ऽयुः।न।रथ॑म्।वि॒प॒न्यवः॑।दीध्य॑तः।म॒नी॒षा।सु॒म्नम्।इय॑क्षन्तः।त्वाऽव॑तः।नॄन्॥  
त्वम्।नः॒।इ॒न्द्र॒।त्वाभिः॑।ऊ॒ती।त्वा॒ऽय॒तः।अ॒भि॒ष्टि॒ऽपा।अ॒सि॒।जना॑न्।त्वम्।इ॒नः।दा॒शुषः॑।व॒रू॒ता।इ॒त्थाऽधीः॑।अ॒भि।यः।नक्ष॑ति।त्वा॒॥  
सः।नः॒।युवा॑।इन्द्रः॑।जो॒हूत्रः॑।सखा॑।शि॒वः।न॒राम्।अ॒स्तु॒।पा॒ता।यः।शंस॑न्तम्।यः।श॒श॒मा॒नम्।ऊ॒ती।पच॑न्तम्।च॒।स्तु॒वन्त॑म्।च॒।प्र॒ऽनेष॑त्॥  
तम्।ऊँ॒ इति॑।स्तु॒षे॒।इन्द्र॑म्।तम्।गृ॒णी॒षे॒।यस्मि॑न्।पु॒रा।व॒वृ॒धुः।शा॒श॒दुः।च॒।सः।वस्वः॑।काम॑म्।पी॒प॒र॒त्।इ॒या॒नः।ब्र॒ह्म॒ण्य॒तः।नूत॑नस्य।आ॒योः॥  
सः।अङ्गि॑रसाम्।उ॒चथा॑।जु॒जु॒ष्वान्।ब्रह्मा॑।तू॒तो॒त्।इन्द्रः॑।गा॒तुम्।इ॒ष्णन्।मु॒ष्णन्।उ॒षसः॑।सूर्ये॑ण।स्त॒वान्।अश्न॑स्य।चि॒त्।शि॒श्न॒थ॒त्।पू॒र्व्याणि॑॥  
सः।ह॒।शृउ॒तः।इन्द्रः॑।नाम॑।दे॒वः।ऊ॒र्ध्वः।भु॒व॒न्।मनु॑षे।द॒स्मऽत॑मः।अव॑।प्रि॒यम्।अ॒र्श॒सा॒नस्य॑।शा॒ह्वान्।शिरः॑।भ॒र॒त्।दा॒सस्य॑।स्व॒धाऽवा॑न्॥  
सः।वृ॒त्र॒ऽहा।इन्द्रः॑।कृ॒ष्णऽयो॑नीः।पु॒र॒म्ऽद॒रः।दासीः॑।ऐ॒र॒य॒त्।वि।अज॑नयत्।मन॑वे।क्षा॒म॒ऽपः।च॒।स॒त्रा।शंस॑म्।यज॑मानस्य।तू॒तो॒त्॥  
तस्मै॑।त॒व॒स्य॑म्।अनु॑।दा॒यि॒।स॒त्रा।इन्द्रा॑य।दे॒वेभिः॑।अर्ण॑ऽसातौ।प्रति॑।यत्।अ॒स्य॒।वज्र॑म्।बा॒ह्वोः।धुः।ह॒त्वी।दस्यू॑न्।पुरः॑।आय॑सीः।नि।ता॒री॒त्॥  
नू॒नम्।सा।ते॒।प्रति॑।वर॑म्।ज॒रि॒त्रे।दु॒ही॒यत्।इ॒न्द्र॒।दक्षि॑णा।म॒घोनी॑।शिक्ष॑।स्तो॒तृऽभ्यः॑।मा।अति॑।ध॒क्।भगः॑।नः॒।बृ॒हत्।व॒दे॒म॒।वि॒दथे॑।सु॒ऽवीराः॑॥  
