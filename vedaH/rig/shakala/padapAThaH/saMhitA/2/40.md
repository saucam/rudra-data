

  
सोमा॑पूषणा।जन॑ना।र॒यी॒णाम्।जन॑ना।दि॒वः।जन॑ना।पृ॒थि॒व्याः।जा॒तौ।विश्व॑स्य।भुव॑नस्य।गो॒पौ।दे॒वाः।अ॒कृ॒ण्व॒न्।अ॒मृत॑स्य।नाभि॑म्॥  
इ॒मौ।दे॒वौ।जाय॑मानौ।जु॒ष॒न्त॒।इ॒मौ।तमां॑सि।गू॒ह॒ता॒म्।अजु॑ष्टा।आ॒भ्याम्।इन्द्रः॑।प॒क्वम्।आ॒मासु॑।अ॒न्तरिति॑।सो॒मापू॒षऽभ्या॑म्।ज॒न॒त्।उ॒स्रिया॑सु॥  
सोमा॑पूषणा।रज॑सः।वि॒ऽमान॑म्।स॒प्तऽच॑क्रम्।रथ॑म्।अवि॑श्वऽमिन्वम्।वि॒षु॒ऽवृत॑म्।मन॑सा।यु॒ज्यमा॑नम्।तम्।जि॒न्व॒थः॒।वृ॒ष॒णा॒।पञ्च॑ऽरश्मिम्॥  
दि॒वि।अ॒न्यः।सद॑नम्।च॒क्रे।उ॒च्चा।पृ॒थि॒व्याम्।अ॒न्यः।अधि॑।अ॒न्तरि॑क्षे।तौ।अ॒स्मभ्य॑म्।पु॒रु॒ऽवार॑म्।पु॒रु॒ऽक्षुम्।रा॒यः।पोष॑म्।वि।स्य॒ता॒म्।नाभि॑म्।अ॒स्मे इति॑॥  
विश्वा॑नि।अ॒न्यः।भु॒व॒ना।ज॒जान॑।विश्व॑म्।अ॒न्यः।अ॒भि॒ऽचक्षा॑णः।ए॒ति॒।सोमा॑पूषणौ।अव॑तम्।धिय॑म्।मे॒।यु॒वाभ्या॑म्।विश्वाः॑।पृत॑नाः।ज॒ये॒म॒॥  
धिय॑म्।पू॒षा।जि॒न्व॒तु॒।वि॒श्व॒म्ऽइ॒न्वः।र॒यिम्।सोमः॑।र॒यि॒ऽपतिः॑।द॒धा॒तु॒।अव॑तु।दे॒वी।अदि॑तिः।अ॒न॒र्वा।बृ॒हत्।व॒दे॒म॒।वि॒दथे॑।सु॒ऽवीराः॑॥  
