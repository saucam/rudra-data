

  
प्र।वः॒।म॒हे।म॒तयः॑।य॒न्तु॒।विष्ण॑वे।म॒रुत्व॑ते।गि॒रि॒ऽजाः।ए॒व॒याम॑रुत्।प्र।शर्धा॑य।प्रऽय॑ज्यवे।सु॒ऽखा॒दये॑।त॒वसे॑।भ॒न्दत्ऽइ॑ष्टये।धुनि॑ऽव्रताय।शव॑से॥  
प्र।ये।जा॒ताः।म॒हि॒ना।ये।च॒।नु।स्व॒यम्।प्र।वि॒द्मना॑।ब्रु॒वते॑।ए॒व॒याम॑रुत्।क्रत्वा॑।तत्।वः॒।म॒रु॒तः॒।न।आ॒ऽधृषे॑।शवः॑।दा॒ना।म॒ह्ना।तत्।ए॒षा॒म्।अधृ॑ष्टासः।न।अद्र॑यः॥  
प्र।ये।दि॒वः।बृ॒ह॒तः।शृ॒ण्वि॒रे।गि॒रा।सु॒ऽशुक्वा॑नः।सु॒ऽभ्वः॑।ए॒व॒याम॑रुत्।न।येषा॑म्।इरी॑।स॒धऽस्थे॑।ईष्टे॑।आ।अ॒ग्नयः॑।न।स्वऽवि॑द्युतः।प्र।स्प॒न्द्रासः॑।धुनी॑नाम्॥  
सः।च॒क्र॒मे॒।म॒ह॒तः।निः।उ॒रु॒ऽकृअ॒मः।स॒मा॒नस्मा॑त्।सद॑सः।ए॒व॒याम॑रुत्।य॒दा।अयु॑क्त।त्मना॑।स्वात्।अधि॑।स्नुऽभिः॑।विऽस्प॑र्धसः।विऽम॑हसः।जिगा॑ति।शेऽवृ॑धः।नृऽभिः॑॥  
स्व॒नः।न।वः॒।अम॑ऽवान्।रे॒ज॒य॒त्।वृषा॑।त्वे॒षः।य॒यिः।त॒वि॒षः।ए॒व॒याम॑रुत्।येन॑।सह॑न्तः।ऋ॒ञ्जत॑।स्वऽरो॑चिषः।स्थाःऽर॑श्मानः।हि॒र॒ण्ययाः॑।सु॒ऽआ॒यु॒धासः॑।इ॒ष्मिणः॑॥  
अ॒पा॒रः।वः॒।म॒हि॒मा।वृ॒द्ध॒ऽश॒व॒सः॒।त्वे॒षम्।शवः॑।अ॒व॒तु॒।ए॒व॒याम॑रुत्।स्थाता॑रः।हि।प्रऽसि॑तौ।स॒म्ऽदृशि॑।स्थन॑।ते।नः॒।उ॒रु॒ष्य॒त॒।नि॒दः।शु॒शु॒क्वांसः॑।न।अ॒ग्नयः॑॥  
ते।रु॒द्रासः॑।सुऽम॑खाः।अ॒ग्नयः॑।य॒था॒।तु॒वि॒ऽद्यु॒म्नाः।अ॒व॒न्तु॒।ए॒व॒याम॑रुत्।दी॒र्घम्।पृ॒थु।प॒प्र॒थे॒।सद्म॑।पार्थि॑वम्।येषा॑म्।अज्मे॑षु।आ।म॒हः।शर्धां॑सि।अद्भु॑तऽएनसाम्॥  
अ॒द्वे॒षः।नः॒।म॒रु॒तः॒।गा॒तुम्।आ।इ॒त॒न॒।श्रोत॑।हव॑म्।ज॒रि॒तुः।ए॒व॒याम॑रुत्।विष्णोः॑।म॒हः।स॒ऽम॒न्य॒वः॒।यु॒यो॒त॒न॒।स्मत्।र॒थ्यः॑।न।दं॒सना॑।अप॑।द्वेषां॑सि।स॒नु॒तरिति॑॥  
गन्त॑।नः॒।य॒ज्ञम्।य॒ज्ञि॒याः॒।सु॒ऽशमि॑।श्रोत॑।हव॑म्।अ॒र॒क्षः।ए॒व॒याम॑रुत्।ज्येष्ठा॑सः।न।पर्व॑तासः।विऽओ॑मनि।यू॒यम्।तस्य॑।प्र॒ऽचे॒त॒सः॒।स्यात॑।दुः॒ऽधर्त॑वः।नि॒दः॥  
