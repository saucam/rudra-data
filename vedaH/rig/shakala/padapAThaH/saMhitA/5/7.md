

  
सखा॑यः।सम्।वः॒।स॒म्यञ्च॑म्।इष॑म्।स्तोम॑म्।च॒।अ॒ग्नये॑।वर्षि॑ष्ठाय।क्षि॒ती॒नाम्।ऊ॒र्जः।नप्त्रे॑।सह॑स्वते॥  
कुत्र॑।चि॒त्।यस्य॑।सम्ऽऋ॑तौ।र॒ण्वाः।नरः॑।नृ॒ऽसद॑ने।अर्ह॑न्तः।चि॒त्।यम्।इ॒न्ध॒ते।स॒म्ऽज॒नय॑न्ति।ज॒न्तवः॑॥  
सम्।यत्।इ॒षः।वना॑महे।सम्।ह॒व्या।मानु॑षाणाम्।उ॒त।द्यु॒म्नस्य॑।शव॑सा।ऋ॒तस्य॑।र॒श्मिम्।आ।द॒दे॒॥  
सः।स्म॒।कृ॒णो॒ति॒।के॒तुम्।आ।नक्त॑म्।चि॒त्।दू॒रे।आ।स॒ते।पा॒व॒कः।यत्।वन॒स्पती॑न्।प्र।स्म॒।मि॒नाति॑।अ॒जरः॑॥  
अव॑।स्म॒।यस्य॑।वेष॑णे।स्वेद॑म्।प॒थिषु॑।जुह्व॑ति।अ॒भि।ई॒म्।अह॑।स्वऽजे॑न्यम्।भूम॑।पृ॒ष्टाऽइ॑व।रु॒रु॒हुः॒॥  
यम्।मर्त्यः॑।पु॒रु॒ऽस्पृह॑म्।वि॒दत्।विश्व॑स्य।धाय॑से।प्र।स्वाद॑नम्।पि॒तू॒नाम्।अस्त॑ऽतातिम्।चि॒त्।आ॒यवे॑॥  
सः।हि।ष्म॒।धन्व॑।आऽक्षि॑तम्।दाता॑।न।दाति॑।आ।प॒शुः।हिरि॑ऽश्मश्रुः।शुचि॑ऽदन्।ऋ॒भुः।अनि॑भृष्टऽतविषिः॥  
शुचिः॑।स्म॒।यस्मै॑।अ॒त्रि॒ऽवत्।प्र।स्वधि॑तिःऽइव।रीय॑ते।सु॒ऽसूः।अ॒सू॒त॒।मा॒ता।क्रा॒णा।यत्।आ॒न॒शे।भग॑म्॥  
आ।यः।ते॒।स॒र्पिः॒ऽआ॒सु॒ते॒।अग्ने॑।शम्।अस्ति॑।धाय॑से।आ।ए॒षु॒।द्यु॒म्नम्।उ॒त।श्रवः॑।आ।चि॒त्तम्।मर्त्ये॑षु।धाः॒॥  
इति॑।चि॒त्।म॒न्युम्।अ॒ध्रिजः॑।त्वाऽदा॑तम्।आ।प॒शुम्।द॒दे॒।आत्।अ॒ग्ने॒।अपृ॑णतः।अत्रिः॑।स॒स॒ह्या॒त्।दस्यू॑न्।इ॒षः।स॒स॒ह्या॒त्।नॄन्॥  
