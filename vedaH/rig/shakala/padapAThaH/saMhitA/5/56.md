

  
अग्ने॑।शर्ध॑न्तम्।आ।ग॒णम्।पि॒ष्टम्।रु॒क्मेभिः॑।अ॒ञ्जिऽभिः॑।विशः॑।अ॒द्य।म॒रुता॑म्।अव॑।ह्व॒ये॒।दि॒वः।चि॒त्।रो॒च॒नात्।अधि॑॥  
यथा॑।चि॒त्।मन्य॑से।हृ॒दा।तत्।इत्।मे॒।ज॒ग्मुः॒।आ॒ऽशसः॑।ये।ते॒।नेदि॑ष्ठम्।हव॑नानि।आ॒ऽगम॑न्।तान्।व॒र्ध॒।भी॒मऽस॑न्दृशः॥  
मी॒ळ्हुष्म॑तीऽइव।पृ॒थि॒वी।परा॑ऽहता।मद॑न्ती।ए॒ति॒।अ॒स्मत्।आ।ऋक्षः॑।न।वः॒।म॒रु॒तः॒।शिमी॑ऽवान्।अमः॑।दु॒ध्रः।गौःऽइ॑व।भी॒म॒ऽयुः॥  
नि।ये।रि॒णन्ति॑।ओज॑सा।वृथा॑।गावः॑।न।दुः॒ऽधुरः॑।अश्मा॑नम्।चि॒त्।स्व॒र्य॑म्।पर्व॑तम्।गि॒रिम्।प्र।च्य॒व॒य॒न्ति॒।याम॑ऽभिः॥  
उत्।ति॒ष्ठ॒।नू॒नम्।ए॒षा॒म्।स्तोमैः॑।सम्ऽउ॑क्षितानाम्।म॒रुता॑म्।पु॒रु॒ऽतम॑म्।अपू॑र्व्यम्।गवा॑म्।सर्ग॑म्ऽइव।ह्वये॥  
यु॒ङ्ग्ध्वम्।हि।अरु॑षीः।रथे॑।यु॒ङ्ग्ध्वम्।रथे॑षु।रो॒हितः॑।यु॒ङ्ग्ध्वम्।हरी॒ इति॑।अ॒जि॒रा।धु॒रि।वोळ्ह॑वे।वहि॑ष्ठा।धु॒रि।वोळ्ह॑वे॥  
उ॒त।स्यः।वा॒जी।अ॒रु॒षः।तु॒वि॒ऽस्वणिः॑।इ॒ह।स्म॒।धा॒यि॒।द॒र्श॒तः।मा।वः॒।यामे॑षु।म॒रु॒तः॒।चि॒रम्।क॒र॒त्।प्र।तम्।रथे॑षु।चो॒द॒त॒॥  
रथ॑म्।नु।मारु॑तम्।व॒यम्।श्र॒व॒स्युम्।आ।हु॒वा॒म॒हे॒।आ।यस्मि॑न्।त॒स्थौ।सु॒रणा॑नि।बिभ्र॑ती।सचा॑।म॒रुत्ऽसु॑।रो॒द॒सी॥  
तम्।वः॒।शर्ध॑म्।र॒थे॒ऽशुभ॑म्।त्वे॒षम्।प॒न॒स्युम्।आ।हु॒वे॒।यस्मि॑न्।सुऽजा॑ता।सु॒ऽभगा॑।म॒ही॒यते॑।सचा॑।म॒रुत्ऽसु॑।मी॒ळ्हु॒षी॥  
