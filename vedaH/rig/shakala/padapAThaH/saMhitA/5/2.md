

  
कु॒मा॒रम्।मा॒ता।यु॒व॒तिः।सम्ऽउ॑ब्धम्।गुहा॑।बि॒भ॒र्ति॒।न।द॒दा॒ति॒।पि॒त्रे।अनी॑कम्।अ॒स्य॒।न।मि॒नत्।जना॑सः।पु॒रः।प॒श्य॒न्ति॒।निऽहि॑तम्।अ॒र॒तौ॥  
कम्।ए॒तम्।त्वम्।यु॒व॒ते॒।कु॒मा॒रम्।पेषी॑।बि॒भ॒र्षि॒।महि॑षी।ज॒जा॒न॒।पू॒र्वीः।हि।गर्भः॑।श॒रदः॑।व॒वर्ध॑।अप॑श्यम्।जा॒तम्।यत्।असू॑त।मा॒ता॥  
हिर॑ण्यऽदन्तम्।शुचि॑ऽवर्णम्।आ॒रात्।क्षेत्रा॑त्।अ॒प॒श्य॒म्।आयु॑धा।मिमा॑नम्।द॒दा॒नः।अ॒स्मै॒।अ॒मृत॑म्।वि॒पृक्व॑त्।किम्।माम्।अ॒नि॒न्द्राः।कृ॒ण॒व॒न्।अ॒नु॒क्थाः॥  
क्षेत्रा॑त्।अ॒प॒श्य॒म्।स॒नु॒तरिति॑।चर॑न्तम्।सु॒ऽमत्।यू॒थम्।न।पु॒रु।शोभ॑मानम्।न।ताः।अ॒गृ॒भ्र॒न्।अज॑निष्ट।हि।सः।पलि॑क्नीः।इत्।यु॒व॒तयः॑।भ॒व॒न्ति॒॥  
के।मे॒।म॒र्य॒कम्।वि।य॒व॒न्त॒।गोभिः॑।न।येषा॑म्।गो॒पाः।अर॑णः।चि॒त्।आस॑।ये।ई॒म्।ज॒गृ॒भुः।अव॑।ते।सृ॒ज॒न्तु।आ।अ॒जा॒ति॒।प॒श्वः।उप॑।नः॒।चि॒कि॒त्वान्॥  
व॒साम्।राजा॑नम्।व॒स॒तिम्।जना॑नाम्।अरा॑तयः।नि।द॒धुः॒।मर्त्ये॑षु।ब्रह्मा॑णि।अत्रेः॑।अव॑।तम्।सृ॒ज॒न्तु॒।नि॒न्दि॒तारः॑।निन्द्या॑सः।भ॒व॒न्तु॒॥  
शुनः॒ऽशेप॑म्।चि॒त्।निऽदि॑तम्।स॒हस्रा॑त्।यूपा॑त्।अ॒मु॒ञ्चः॒।अश॑मिष्ट।हि।सः।ए॒व।अ॒स्मत्।अ॒ग्ने॒।वि।मु॒मु॒ग्धि॒।पासा॑न्।होत॒रिति॑।चि॒कि॒त्वः॒।इ॒ह।तु।नि॒ऽसद्य॑॥  
हृ॒णी॒यमा॑नः।अप॑।हि।मत्।ऐये॑।प्र।मे॒।दे॒वाना॑म्।व्र॒त॒ऽपाः।उ॒वा॒च॒।इन्द्रः॑।वि॒द्वान्।अनु॑।हि।त्वा॒।च॒चक्ष॑।तेन॑।अ॒हम्।अ॒ग्ने॒।अनु॑ऽशिष्टः।आ।अ॒गा॒म्॥  
वि।ज्योति॑षा।बृ॒ह॒ता।भा॒ति॒।अ॒ग्निः।आ॒विः।विश्वा॑नि।कृ॒णु॒ते॒।म॒हि॒ऽत्वा।प्र।अदे॑वीः।मा॒याः।स॒ह॒ते॒।दुः॒ऽएवाः॑।शिशी॑ते।शृङ्गे॒ इति॑।रक्ष॑से।वि॒ऽनिक्षे॑॥  
उ॒त।खा॒नासः॑।दि॒वि।स॒न्तु॒।अ॒ग्नेः।ति॒ग्मऽआ॑युधाः।रक्ष॑से।हन्त॒वै।ऊँ॒ इति॑।मदे॑।चि॒त्।अ॒स्य॒।प्र।रु॒ज॒न्ति॒।भामाः॑।न।व॒र॒न्ते॒।प॒रि॒ऽबाधः॑।अदे॑वीः॥  
ए॒तम्।ते॒।स्तोम॑म्।तु॒वि॒ऽजा॒त॒।विप्रः॑।रथ॑म्।न।धीरः॑।सु॒ऽअपाः॑।अ॒त॒क्ष॒म्।यदि॑।इत्।अ॒ग्ने॒।प्रति॑।त्वम्।दे॒व॒।हर्याः॑।स्वः॑ऽवतीः।अ॒पः।ए॒न॒।ज॒ये॒म॒॥  
तु॒वि॒ऽग्रीवः॑।वृ॒ष॒भः।व॒वृ॒धा॒नः।अ॒श॒त्रु।अ॒र्यः।सम्।अ॒जा॒ति॒।वेदः॑।इति॑।इ॒मम्।अ॒ग्निम्।अ॒मृताः॑।अ॒वो॒च॒न्।ब॒र्हिष्म॑ते।मन॑वे।शर्म॑।यं॒स॒त्।ह॒विष्म॑ते।मन॑वे।शर्म॑।यं॒स॒त्॥  
