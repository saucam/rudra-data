

  
आ।चि॒कि॒ता॒न॒।सु॒क्रतू॒ इति॑ सु॒ऽक्रतू॑।दे॒वौ।म॒र्त॒।रि॒शाद॑सा।वरु॑णाय।ऋ॒तऽपे॑शसे।द॒धी॒त।प्रय॑से म॒हे॥  
ता।हि।क्ष॒त्रम्।अवि॑ऽह्रुतम्।स॒म्यक्।अ॒सु॒र्य॑म्।आशा॑ते॒ इति॑।अध॑।व्र॒ताऽइ॑व।मानु॑षम्।स्वः॑।न।धा॒यि॒।द॒र्श॒तम्॥  
ता।वा॒म्।एषे॑।रथा॑नाम्।उ॒र्वीम्।गव्यू॑तिम्।ए॒षा॒म्।रा॒तऽह॑व्यस्य।सु॒ऽस्तु॒तिम्।द॒धृक्।स्तोमैः॑।म॒ना॒म॒हे॒॥  
अध॑।हि।काव्या॑।यु॒वम्।दक्ष॑स्य।पूः॒ऽभिः।अ॒द्भु॒ता॒।नि।के॒तुना॑।जना॑नाम्।चि॒केथे॒ इति॑।पू॒त॒ऽद॒क्ष॒सा॒॥  
तत्।ऋ॒तम्।पृ॒थि॒वि॒।बृ॒हत्।श्र॒वः॒ऽए॒षे।ऋषी॑णाम्।ज्र॒य॒सा॒नौ।अर॑म्।पृ॒थु।अति॑।क्ष॒र॒न्ति॒।याम॑ऽभिः॥  
आ।यत्।वा॒म्।ई॒य॒ऽच॒क्ष॒सा॒।मित्रा॑।व॒यम्।च॒।सू॒रयः॑।व्यचि॑ष्ठे।ब॒हु॒ऽपाय्ये॑।यते॑महि।स्व॒ऽराज्ये॑॥  
