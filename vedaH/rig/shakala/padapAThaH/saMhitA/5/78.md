

  
अश्वि॑नौ।आ।इ॒ह।ग॒च्छ॒त॒म्।नास॑त्या।मा।वि।वे॒न॒त॒म्।हं॒सौऽइ॑व।प॒त॒त॒म्।आ।सु॒तान्।उप॑॥  
अश्वि॑ना।ह॒रि॒णौऽइ॑व।गौ॒रौऽइ॑व।अनु॑।यव॑सम्।हं॒सौऽइ॑व।प॒त॒त॒म्।आ।सु॒तान्।उप॑॥  
अश्वि॑ना।वा॒जि॒नी॒व॒सू॒ इति॑ वाजिनीऽवसू।जु॒षेथा॑म्।य॒ज्ञम्।इ॒ष्टये॑।हं॒सौऽइ॑व।प॒त॒त॒म्।आ।सु॒तान्।उप॑॥  
अत्रिः॑।यत्।वा॒म्।अ॒व॒ऽरोह॑न्।ऋ॒बीस॑म्।अजो॑हवीत्।नाध॑मानाऽइव।योषा॑।श्ये॒नस्य॑।चि॒त्।जव॑सा।नूत॑नेन।आ।अ॒ग॒च्छ॒त॒म्।अ॒श्वि॒ना॒।शम्ऽत॑मेन॥  
वि।जि॒ही॒ष्व॒।व॒न॒स्प॒ते॒।योनिः॑।सूष्य॑न्त्याःऽइव।श्रु॒तम्।मे॒।अ॒श्वि॒ना॒।हव॑म्।स॒प्तऽव॑ध्रिम्।च॒।मु॒ञ्च॒त॒म्॥  
भी॒ताय॑।नाध॑मानाय।ऋष॑ये।स॒प्तऽव॑ध्रये।मा॒याभिः॑।अ॒श्वि॒ना॒।यु॒वम्।वृ॒क्षम्।सम्।च॒।वि।च॒।अ॒च॒थः॒॥  
यथा॑।वातः॑।पु॒ष्क॒रिणी॑म्।स॒म्ऽइ॒ङ्गय॑ति।स॒र्वतः॑।ए॒व।ते॒।गर्भः॑।ए॒ज॒तु॒।निः॒ऽऐतु॑।दश॑ऽमास्यः॥  
यथा॑।वातः॑।यथा॑।वन॑म्।यथा॑।स॒मु॒द्रः।एज॑ति।ए॒व।त्वम्।द॒श॒ऽमा॒स्य॒।स॒ह।अव॑।इ॒हि॒।ज॒रायु॑णा॥  
दश॑।मासा॑न्।श॒श॒या॒नः।कु॒मा॒रः।अधि॑।मा॒तरि॑।निः॒ऽऐतु॑।जी॒वः।अक्ष॑तः।जी॒वः।जीव॑न्त्या।अधि॑॥  
