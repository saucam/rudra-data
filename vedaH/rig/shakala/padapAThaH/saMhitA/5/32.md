

  
अद॑र्दः।उत्स॑म्।असृ॑जः।वि।खानि॑।त्वम्।अ॒र्ण॒वान्।ब॒द्ब॒धा॒नान्।अर॑म्णाः।म॒हान्त॑म्।इ॒न्द्र॒।पर्व॑तम्।वि।यत्।वरिति॒ वः।सृ॒जः।वि।धाराः॑।अव॑।दा॒न॒वम्।ह॒न्निति॑ हन्॥  
त्वम्।उत्सा॑न्।ऋ॒तुऽभिः॑।ब॒द्ब॒धा॒नान्।अरं॑हः।ऊधः॑।पर्व॑तस्य।व॒ज्रि॒न्।अहि॑म्।चि॒त्।उ॒ग्र॒।प्रऽयु॑तम्।शया॑नम्।ज॒घ॒न्वान्।इ॒न्द्र॒।तवि॑षीम्।अ॒ध॒त्थाः॒॥  
त्यस्य॑।चि॒त्।म॒ह॒तः।निः।मृ॒गस्य॑।वधः॑।ज॒घा॒न॒।तवि॑षीभिः।इन्द्रः॑।यः।एकः॑।इत्।अ॒प्र॒तिः।मन्य॑मानः।आत्।अ॒स्मा॒त्।अ॒न्यः।अ॒ज॒नि॒ष्ट॒।तव्या॑न्॥  
त्यम्।चि॒त्।ए॒षा॒म्।स्व॒धया॑।मद॑न्तम्।मि॒हः।नपा॑तम्।सु॒ऽवृध॑म्।त॒मः॒ऽगाम्।वृष॑ऽप्रभर्मा।दा॒न॒वस्य॑।भाम॑म्।वज्रे॑ण।व॒ज्री।नि।ज॒घा॒न॒।शुष्ण॑म्॥  
त्यम्।चि॒त्।अस्य॑।क्रतु॑ऽभिः।निऽस॑त्तम्।अ॒म॒र्मणः॑।वि॒दत्।इत्।अ॒स्य॒।मर्म॑।यत्।ई॒म्।सु॒ऽक्ष॒त्र॒।प्रऽभृ॑ता।मद॑स्य।युयु॑त्सन्तम्।तम॑सि।ह॒र्म्ये।धाः॥  
त्यम्।चि॒त्।इ॒त्था।क॒त्प॒यम्।शया॑नम्।अ॒सू॒र्ये।तम॑सि।व॒वृ॒धा॒नम्।तम्।चि॒त्।म॒न्दा॒नः।वृ॒ष॒भः।सु॒तस्य॑।उ॒च्चैः।इन्द्रः॑।अ॒प॒ऽगूर्य॑।ज॒घा॒न॒॥  
उत्।यत्।इन्द्रः॑।म॒ह॒ते।दा॒न॒वाय॑।व॒धः॒।यमि॑ष्ट।सहः॑।अप्र॑तिऽइतम्।यत्।ई॒म्।वज्र॑स्य।प्रऽभृ॑तौ।द॒दाभ॑।विश्व॑स्य।ज॒न्तोः।अ॒ध॒मम्।च॒का॒र॒॥  
त्यम्।चि॒त्।अर्ण॑म्।म॒धु॒ऽपम्।शया॑नम्।अ॒सि॒न्वम्।व॒व्रम्।महि॑।आद॑त्।उ॒ग्रः।अ॒पाद॑म्।अ॒त्रम्।म॒ह॒ता।व॒धेन॑।नि।दु॒र्यो॒णे।अ॒वृ॒ण॒क्।मृ॒ध्रऽवा॑चम्॥  
कः।अ॒स्य॒।शुष्म॑म्।तवि॑षीम्।व॒रा॒ते॒।एकः॑।धना॑।भ॒र॒ते॒।अप्र॑तिऽइतः।इ॒मे।चि॒त्।अ॒स्य॒।ज्रय॑सः।नु।दे॒वी इति॑।इन्द्र॑स्य।ओज॑सः।भि॒यसा॑।जि॒हा॒ते॒ इति॑॥  
नि।अ॒स्मै॒।दे॒वी।स्वऽधि॑तिः।जि॒ही॒ते॒।इन्द्रा॑य।गा॒तुः।उ॒श॒तीऽइ॑व।ये॒मे॒।सम्।यत्।ओजः॑।यु॒वते॑।विश्व॑म्।आ॒भिः॒।अनु॑।स्व॒धाऽव्ने॑।क्षि॒तयः॑।न॒म॒न्त॒॥  
एक॒म्।नु।त्वा॒।सत्ऽप॑तिम्।पाञ्च॑ऽजन्यम्।जा॒तम्।शृ॒णो॒मि॒।य॒शस॑म्।जने॑षु।तम्।मे॒।ज॒गृ॒भ्रे॒।आ॒ऽशसः॑।नवि॑ष्ठम्।दो॒षा।वस्तोः॑।हव॑मानासः।इन्द्र॑म्॥  
ए॒व।हि।त्वाम्।ऋ॒तु॒ऽथा।या॒तय॑न्तम्।म॒घा।विप्रे॑भ्यः॑।दद॑तम्।शृ॒णोमि॑।किम्।ते॒।ब्र॒ह्माणः॑।गृ॒ह॒ते॒।सखा॑यः।ये।त्वा॒ऽया।नि॒ऽद॒धुः।काम॑म्।इ॒न्द्र॒॥  
