

  
जन॑स्य।गो॒पाः।अ॒ज॒नि॒ष्ट॒।जागृ॑विः।अ॒ग्निः।सु॒ऽदक्षः॑।सु॒वि॒ताय॑।नव्य॑से।घृ॒तऽप्र॑तीकः।बृ॒ह॒ता।दि॒वि॒ऽस्पृशा॑।द्यु॒ऽमत्।वि।भा॒ति॒।भ॒र॒तेभ्यः॑।शुचिः॑॥  
य॒ज्ञस्य॑।के॒तुम्।प्र॒थ॒मम्।पु॒रःऽहि॑तम्।अ॒ग्निम्।नरः॑।त्रि॒ऽस॒ध॒स्थे।सम्।ई॒धि॒रे॒।इन्द्रे॑ण।दे॒वैः।स॒रथ॑म्।सः।ब॒र्हिषि॑।सीद॑त्।नि।होता॑।य॒जथा॑य।सु॒ऽक्रतुः॑॥  
अस॑म्ऽमृष्टः।जा॒य॒से॒।मा॒त्रोः।शुचिः॑।म॒न्द्रः।क॒विः।उत्।अ॒ति॒ष्ठः॒।वि॒वस्व॑तः।घृ॒तेन॑।त्वा॒।अ॒व॒र्ध॒य॒न्।अ॒ग्ने॒।आ॒ऽहु॒त॒।धू॒मः।ते॒।के॒तुः।अ॒भ॒व॒त्।दि॒वि।शृइ॒तः॥  
अ॒ग्निः।नः॒।य॒ज्ञम्।उप॑।वे॒तु॒।सा॒धु॒ऽया।अ॒ग्निम्।नरः॑।वि।भ॒र॒न्ते॒।गृ॒हेऽगृ॑हे।अ॒ग्निः।दू॒तः।अ॒भ॒व॒त्।ह॒व्य॒ऽवाह॑नः।अ॒ग्निम्।वृ॒णा॒नाः।वृ॒ण॒ते॒।क॒विऽक्र॑तुम्॥  
तुभ्य॑।इ॒दम्।अ॒ग्ने॒।मधु॑मत्ऽतमम्।वचः॑।तुभ्य॑म्।म॒नी॒षा।इ॒यम्।अ॒स्तु॒।शम्।हृ॒दे।त्वाम्।गिरः॑।सिन्धु॑म्ऽइव।अ॒वनीः॑।म॒हीः।आ।पृ॒ण॒न्ति॒।शव॑सा।व॒र्धय॑न्ति।च॒॥  
त्वाम्।अ॒ग्ने॒।अङ्गि॑रसः।गुहा॑।हि॒तम्।अनु॑।अ॒वि॒न्द॒न्।शि॒श्रि॒या॒णम्।वने॑ऽवने।सः।जा॒य॒से॒।म॒थ्यमा॑नः।सहः॑।म॒हत्।त्वाम्।आ॑हुः॑।सह॑सः।पु॒त्रम्।अ॒ङ्गि॒रः॒॥  
