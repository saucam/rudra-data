

  
यः।ते॒।साधि॑ष्ठः।अव॑से।इन्द्र॑।क्रतुः॑।टम्।आ।भ॒र॒।अ॒स्मभ्य॑म्।च॒र्ष॒णि॒ऽसह॑म्।सस्नि॑म्।वाजे॑षु।दु॒स्तर॑म्॥  
यत्।इ॒न्द्र॒।ते॒।चत॑स्रः।यत्।शू॒र॒।सन्ति॑।ति॒स्रः।यत्।वा॒।पञ्च॑।क्षि॒ती॒नाम्।अवः॑।तत्।सु।नः॒।आ।भ॒र॒॥  
आ।ते॒।अवः॑।वरे॑ण्यम्।वृष॑न्ऽतमस्य।हू॒म॒हे॒।वृष॑ऽजूतिः।हि।ज॒ज्ञि॒षे।आ॒ऽभूभिः॑।इ॒न्द्र॒।तु॒र्वणिः॑॥  
वृषा॑।हि।असि॑।राध॑से।ज॒ज्ञि॒षे।वृष्णि॑।ते॒।शवः॑।स्वऽक्ष॑त्रम्।ते॒।धृ॒षम्।मनः॑।स॒त्रा॒ऽहम्।इ॒न्द्र॒।पौंस्य॑म्॥  
त्वम्।तम्।इ॒न्द्र॒।मर्त्य॑म्।अ॒मि॒त्र॒ऽयन्त॑म्।अ॒द्रि॒ऽवः॒।स॒र्व॒ऽर॒था।श॒त॒क्र॒तो॒ इति॑ शतऽक्रतो।नि।या॒हि॒।श॒व॒सः॒।प॒ते॒॥  
त्वाम्।इत्।वृ॒त्र॒ह॒न्ऽत॒म॒।जना॑सः।वृ॒क्तऽब॑र्हिषः।उ॒ग्रम्।पू॒र्वीषु॑।पू॒र्व्यम्।हव॑न्ते।वाज॑ऽसातये॥  
अ॒स्माक॑म्।इ॒न्द्र॒।दु॒स्तर॑म्।पु॒रः॒ऽयावा॑नम्।आ॒जिषु॑।स॒ऽयावा॑नम्।धने॑ऽधने।वा॒ज॒ऽयन्त॑म्।अ॒व॒।रथ॑म्॥  
अ॒स्माक॑म्।इ॒न्द्र॒।आ।इ॒हि॒।नः॒।रथ॑म्।अ॒व॒।पुर॑म्ऽध्या।व॒यम्।श॒वि॒ष्ठ॒।वार्य॑म्।दि॒वि।श्रवः॑।द॒धी॒म॒हि॒।दि॒वि।स्तोम॑म्।म॒ना॒म॒हे॒॥  
