

  
प्रति॑।प्रि॒यऽत॑मम्।रथ॑म्।वृष॑णम्।व॒सु॒ऽवाह॑नम्।स्तो॒ता।वा॒म्।अ॒श्वि॒नौ॒।ऋषिः॑।स्तोमे॑न।प्रति॑।भू॒ष॒ति॒।माध्वी॒ इति॑।मम॑।श्रुत॑म्।हव॑म्॥  
अ॒ति॒ऽआया॑तम्।अ॒श्वि॒ना॒।ति॒रः।विश्वाः॑।अ॒हम्।सना॑।दस्रा॑।हिर॑ण्यऽवर्तनी॒ इति॒ हिर॑ण्यऽवर्तनी।सुऽसु॑म्ना।सिन्धु॑ऽवाहसा।माध्वी॒ इति॑।मम॑।श्रुत॑म्।हव॑म्॥  
आ।नः॒।रत्ना॑नि।बिभ्र॑तौ।अश्वि॑ना।गच्छ॑तम्।यु॒वम्।रुद्रा॑।हिर॑ण्यऽवर्तनी॒ इति॒ हिर॑ण्यऽवर्तनी।जु॒षा॒णा।वा॒जि॒नी॒व॒सू॒ इति॑ वाजिनीऽवसू।माध्वी॒ इति॑।मम॑।श्रुत॑म्।हव॑म्॥  
सु॒ऽस्तुभः॑।वा॒म्।वृ॒ष॒ण्व॒सू॒ इति॑ वृषण्ऽवसू।रथे॑।वाणी॑ची।आहि॑ता।उ॒त।वा॒म्।क॒कु॒हः।मृ॒गः।पृक्षः॑।कृ॒णो॒ति॒।वा॒पु॒षः।माध्वी॒ इति॑।मम॑।श्रुत॑म्।हव॑म्॥  
बो॒धित्ऽम॑नसा।र॒थ्या॑।इ॒षि॒रा।ह॒व॒न॒ऽश्रुता॑।विऽभिः॑।च्यवा॑नम्।अ॒श्वि॒ना॒।नि।या॒थः॒।अद्व॑याविनम्।माध्वी॒ इति॑।मम॑।श्रुत॑म्।हव॑म्॥  
आ।वा॒म्।न॒रा॒।म॒नः॒ऽयुजः॑।अश्वा॑सः।प्रु॒षि॒तऽप्स॑वः।वयः॑।व॒ह॒न्तु॒।पी॒तये॑।स॒ह।सु॒म्नेभिः॑।अ॒श्वि॒ना॒।माध्वी॒ इति॑।मम॑।श्रुत॑म्।हव॑म्॥  
अश्वि॑नौ।आ।इ॒ह।ग॒च्छ॒त॒म्।नास॑त्या।मा।वि।वे॒न॒त॒म्।ति॒रः।चि॒त्।अ॒र्य॒ऽया।परि॑।व॒र्तिः।या॒त॒म्।अ॒दा॒भ्या॒।माध्वी॒ इति॑।मम॑।श्रुत॑म्।हव॑म्॥  
अ॒स्मिन्।य॒ज्ञे।अ॒दा॒भ्या॒।ज॒रि॒तार॑म्।शु॒भः॒।प॒ती॒ इति॑।अ॒व॒स्युम्।अ॒श्वि॒ना॒।यु॒वम्।गृ॒णन्त॑म्।उप॑।भू॒ष॒थः॒।माध्वी॒ इति॑।मम॑।श्रुत॑म्।हव॑म्॥  
अभू॑त्।उ॒षा।रुश॑त्ऽपशुः।आ।अ॒ग्निः।अ॒धा॒यि॒।ऋ॒त्वियः॑।अयो॑जि।वा॒म्।वृ॒ष॒ण्व॒सू॒ इति॑ वृषण्ऽवसू।रथः॑।द॒स्रौ॒।अम॑र्त्यः।माध्वी॒ इति॑।मम॑।श्रुत॑म्।हव॑म्॥  
