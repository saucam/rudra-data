

  
यत्।इ॒न्द्र॒।चि॒त्र॒।मे॒हना॑।अस्ति॑।त्वाऽदा॑तम्।अ॒द्रि॒ऽवः॒।राधः॑।तत्।नः॒।वि॒द॒द्व॒सो॒ इति॑ विदत्ऽवसो।उ॒भ॒या॒ह॒स्ति।आ।भ॒र॒॥  
यत्।मन्य॑से।वरे॑ण्यम्।इन्द्र॑।द्यु॒क्षम्।तत्।आ।भ॒र॒।वि॒द्याम॑।तस्य॑।ते॒।व॒यम्।अकू॑पारस्य।दा॒वने॑॥  
यत्।ते॒।दि॒त्सु।प्र॒ऽराध्य॑म्।मनः॑।अस्ति॑।श्रु॒तम्।बृ॒हत्।तेन॑।दृ॒ळ्हा।चि॒त्।अ॒द्रि॒ऽवः॒।आ।वाज॑म्।द॒र्षि॒।सा॒तये॑॥  
मंहि॑ष्ठम्।वः॒।म॒घोना॑म्।राजा॑नम्।च॒र्ष॒णी॒नाम्।इन्द्र॑म्।उप॑।प्रऽश॑स्तये।पू॒र्वीभिः॑।जु॒जु॒षे॒।गिरः॑॥  
अस्मै॑।इत्।काव्य॑म्।वचः॑।उ॒क्थम्।इन्द्रा॑य।शंस्य॑म्।तस्मै॑।ऊँ॒ इति॑।ब्रह्म॑ऽवाहसे।गिरः॑।व॒र्ध॒न्ति॒।अत्र॑यः।गिरः॑।शु॒म्भ॒न्ति॒।अत्र॑यः॥  
