

  
आ।या॒हि॒।अद्रि॑ऽभिः।सु॒तम्।सोम॑म्।सो॒म॒ऽप॒ते॒।पि॒ब॒।वृष॑न्।इ॒न्द्र॒।वृष॑ऽभिः।वृ॒त्र॒ह॒न्ऽत॒म॒॥  
वृषा॑।ग्रावा॑।वृषा॑।मदः॑।वृषा॑।सोमः॑।अ॒यम्।सु॒तः।वृष॑न्।इ॒न्द्र॒।वृष॑ऽभिः।वृ॒त्र॒ह॒न्ऽत॒म॒॥  
वृषा॑।त्वा॒।वृष॑णम्।हु॒वे॒।वज्रि॑न्।चि॒त्राभिः॑।ऊ॒तिऽभिः॑।वृष॑न्।इ॒न्द्र॒।वृष॑ऽभिः।वृ॒त्र॒ह॒न्ऽत॒म॒॥  
ऋ॒जी॒षी।व॒ज्री।वृ॒ष॒भः।तु॒रा॒षाट्।शु॒ष्मी।राजा॑।वृ॒त्र॒ऽहा।स॒म॒ऽपावा॑।यु॒क्त्वा।हरि॑ऽभ्याम्।उप॑।या॒स॒त्।अ॒र्वाङ्।माध्य॑न्दिने।सव॑ने।म॒त्स॒त्।इन्द्रः॑॥  
यत्।त्वा॒।सू॒र्य॒।स्वः॑ऽभानुः।तम॑सा।अवि॑ध्यत्।आ॒सु॒रः।अक्षे॑त्रऽवित्।यथा॑।मु॒ग्धः।भुव॑नानि।अ॒दी॒ध॒युः॒॥  
स्वः॑ऽभानोः।अध॑।यत्।इ॒न्द्र॒।मा॒या।अ॒वः।दि॒वः।वर्त॑मानाः।अ॒व॒ऽअह॑न्।गू॒ळ्हम्।सूर्य॑म्।तम॑सा।अप॑ऽव्रतेन।तु॒रीये॑ण।ब्रह्म॑णा।अ॒वि॒न्द॒त्।अत्रिः॑॥  
मा।माम्।इ॒मम्।तव॑।सन्त॑म्।अ॒त्रे॒।इ॒र॒स्या।द्रु॒ग्धः।भि॒यसा॑।नि।गा॒री॒त्।त्वम्।मि॒त्रः।अ॒सि॒।स॒त्यऽरा॑धाः।तौ।मा॒।इ॒ह।अ॒व॒त॒म्।वरु॑णः।च॒।राजा॑॥  
ग्राव्णः॑।ब्र॒ह्मा।यु॒यु॒जा॒नः।स॒प॒र्यन्।की॒रिणा॑।दे॒वान्।नम॑सा।उ॒प॒ऽशिक्ष॑न्।अत्रिः॑।सूर्य॑स्य।दि॒वि।चक्षुः॑।आ।अ॒धा॒त्।स्वः॑ऽभानोः।अप॑।मा॒याः।अ॒घु॒क्ष॒त्॥  
यम्।वै।सूर्य॑म्।स्वः॑ऽभानुः।तम॑सा।अवि॑ध्यत्।आ॒सु॒रः।अत्र॑यः।तम्।अनु॑।अ॒वि॒न्द॒न्।न॒हि।अ॒न्ये।अश॑क्नुवन्॥  
