

  
तम्।प्र॒त्नऽथा॑।पू॒र्वऽथा॑।वि॒श्वऽथा॑।इ॒म्ऽअथा॑।ज्ये॒ष्ठऽता॑तिम्।ब॒र्हि॒ऽसद॑म्।स्वः॒ऽविद॑म्।प्र॒ती॒ची॒नम्।वृ॒जन॑म्।दो॒ह॒से॒।गि॒रा।आ॒शुम्।जय॑न्तम्।अनु॑।यासु॑।वर्ध॑से॥  
श्रि॒ये।सु॒ऽदृशीः॑।उप॑रस्य।याः।स्वः॑।वि॒ऽरोच॑मानः।क॒कुभा॑म्।अ॒चो॒दते॑।सु॒ऽगो॒पाः।अ॒सि॒।न।दभा॑य।सु॒क्र॒तो॒ इति॑ सुऽक्रतो।प॒रः।मा॒याभिः॑।ऋ॒ते।आ॒स॒।नाम॑।ते॒॥  
अत्य॑म्।ह॒विः।स॒च॒ते॒।सत्।च॒।धातु॑।च॒।अरि॑ष्टऽगातुः।सः।होता॑।स॒हः॒ऽभरिः॑।प्र॒ऽसर्स्रा॑णः।अनु॑।ब॒र्हिः।वृषा॑।शिशुः॑।मध्ये॑।युवा॑।अ॒जरः॑।वि॒ऽस्रुहा॑।हि॒तः॥  
प्र।वः॒।ए॒ते।सु॒ऽयुजः॑।याम॑न्।इ॒ष्टये॑।नीचीः॑।अ॒मुष्मै॑।य॒म्यः॑।ऋ॒त॒ऽवृधः॑।सु॒यन्तु॑ऽभिः।स॒र्व॒ऽशा॒सैः।अ॒भीशु॑ऽभिः।क्रिविः॑।नामा॑नि।प्र॒व॒णे।मु॒षा॒य॒ति॒॥  
स॒म्ऽजर्भु॑राणः।तरु॑ऽभिः।सु॒ते॒ऽगृभ॑म्।व॒या॒किन॑म्।चि॒त्तऽग॑र्भासु।सु॒ऽस्वरुः॑।धा॒र॒ऽवा॒केषु॑।ऋ॒जु॒ऽगा॒थ॒।शो॒भ॒से॒।वर्ध॑स्व।पत्नीः॑।अ॒भि।जी॒वः।अ॒ध्व॒रे॥  
या॒दृक्।ए॒व।ददृ॑शे।ता॒दृक्।उ॒च्य॒ते॒।सम्।छा॒यया॑।द॒धि॒रे॒।सि॒ध्रया॑।अ॒प्ऽसु।आ।म॒हीम्।अ॒स्मभ्य॑म्।उ॒रु॒ऽसाम्।उ॒रु।ज्रयः॑।बृ॒हत्।सु॒ऽवीर॑म्।अन॑पऽच्युतम्।सहः॑॥  
वेति॑।अग्रुः॑।जनि॑ऽवान्।वै।अति॑।स्पृधः॑।स॒ऽम॒र्य॒ता।मन॑सा।सूर्यः॑।क॒विः।घ्रं॒सम्।रक्ष॑न्तम्।परि॑।वि॒श्वतः॑।गय॑म्।अ॒स्माक॑म्।शर्म॑।व॒न॒व॒त्।स्वऽव॑सुः॥  
ज्यायां॑सम्।अ॒स्य।य॒तुन॑स्य।के॒तुना॑।ऋ॒षि॒ऽस्व॒रम्।च॒र॒ति॒।यासु॑।नाम॑।ते॒।या॒दृश्मि॑न्।धा॒यि॒।तम्।अ॒प॒स्यया॑।वि॒द॒त्।यः।ऊँ॒ इति॑।स्व॒यम्।वह॑ते।सः।अर॑म्।क॒र॒त्॥  
स॒मु॒द्रम्।आ॒सा॒म्।अव॑।त॒स्थे॒।अ॒ग्रि॒मा।न।रि॒ष्य॒ति॒।सव॑नम्।यस्मि॑न्।आऽय॑ता।अत्र॑।न।हार्दि॑।क्र॒व॒णस्य॑।रे॒ज॒ते॒।यत्र॑।म॒तिः।वि॒द्यते॑।पू॒त॒ऽबन्ध॑नी॥  
सः।हि।क्ष॒त्रस्य॑।म॒न॒सस्य॑।चित्ति॑ऽभिः।ए॒व॒ऽव॒दस्य॑।य॒ज॒तस्य॑।सध्रेः॑।अ॒व॒ऽत्सा॒रस्य॑।स्पृ॒ण॒वा॒म॒।रण्व॑ऽभिः।शवि॑ष्ठम्।वाज॑म्।वि॒दुषा॑।चि॒त्।अर्ध्य॑म्॥  
श्ये॒नः।आ॒सा॒म्।अदि॑तिः।क॒क्ष्यः॑।मदः॑।वि॒श्वऽवा॑रस्य।य॒ज॒तस्य॑।मा॒यिनः॑।सम्।अ॒न्यम्ऽअ॑न्यम्।अ॒र्थ॒य॒न्ति॒।एत॑वे।वि॒दुः।वि॒ऽसाण॑म्।प॒रि॒ऽपान॑म्।अन्ति॑।ते॒॥  
स॒दा॒ऽपृ॒णः।य॒ज॒तः।वि।द्विषः॑।व॒धी॒त्।बा॒हु॒ऽवृ॒क्तः।श्रु॒त॒ऽवित्।तर्यः॑।वः॒।सचा॑।उ॒भा।सः।वरा॑।प्रति॑।ए॒ति॒।भाति॑।च॒।यत्।ई॒म्।ग॒णम्।भज॑ते।सु॒प्र॒याव॑ऽभिः॥  
सु॒त॒म्ऽभ॒रः।यज॑मानस्य।सत्ऽप॑तिः।विश्वा॑साम्।ऊधः॑।सः।धि॒याम्।उ॒त्ऽअञ्च॑नः।भर॑त्।धे॒नुः।रस॑ऽवत्।शि॒श्रि॒ये॒।पयः॑।अ॒नु॒ऽब्रु॒वा॒णः।अधि॑।ए॒ति॒।न।स्व॒पन्॥  
यः।जा॒गार॑।तम्।ऋचः॑।का॒म॒य॒न्ते॒।यः।जा॒गार॑।तम्।ऊँ॒ इति॑।सामा॑नि।य॒न्ति॒।यः।जा॒गार॑।तम्।अ॒यम्।सोमः॑।आ॒ह॒।तव॑।अ॒हम्।अ॒स्मि॒।स॒ख्ये।निऽओ॑काः॥  
अ॒ग्निः।जा॒गा॒र॒।तम्।ऋचः॑।का॒म॒य॒न्ते॒।अ॒ग्निः।जा॒गा॒र॒।तम्।ऊँ॒ इति॑।सामा॑नि।य॒न्ति॒।अ॒ग्निः।जा॒गा॒र॒।तम्।अ॒यम्।सोमः॑।आ॒ह॒।तव॑।अ॒हम्।अ॒स्मि॒।स॒ख्ये।निऽओ॑काः॥  
