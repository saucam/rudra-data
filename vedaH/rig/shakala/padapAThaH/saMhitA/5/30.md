

  
क्व॑।स्यः।वी॒रः।कः।अ॒प॒श्य॒त्।इन्द्र॑म्।सु॒खऽर॑थम्।ईय॑मानम्।हरि॑ऽभ्याम्।यः।रा॒या।व॒ज्री।सु॒तऽसो॑मम्।इ॒च्छन्।तत्।ओकः॑।गन्ता॑।पु॒रु॒ऽहू॒तः।ऊ॒ती॥  
अव॑।अ॒च॒च॒क्ष॒म्।प॒दम्।अ॒स्य॒।स॒स्वः।उ॒ग्रम्।नि॒ऽधा॒तुः।अनु॑।आ॒य॒म्।इ॒च्छन्।अपृ॑च्छम्।अ॒न्यान्।उ॒त।ते।मे॒।आ॒हुः॒।इन्द्र॑म्।नरः॑।बु॒बु॒धा॒नाः।अ॒शे॒म॒॥  
प्र।नु।व॒यम्।सु॒ते।या।ते॒।कृ॒तानि॑।इन्द्र॑।ब्रवा॑म।यानि॑।नः॒।जुजो॑षः।वेद॑त्।अवि॑द्वान्।शृ॒णव॑त्।च॒।वि॒द्वान्।वह॑ते।अ॒यम्।म॒घऽवा॑।सर्व॑ऽसेनः॥  
स्थि॒रम्।मनः॑।च॒कृ॒षे॒।जा॒तः।इ॒न्द्र॒।वेषि॑।इत्।एकः॑।यु॒धये॑।भूय॑सः।चित्।अश्मा॑नम्।चि॒त्।शव॑सा।दि॒द्यु॒तः॒।वि।वि॒दः।गवा॑म्।ऊ॒र्वम्।उ॒स्रिया॑णाम्॥  
प॒रः।यत्।त्वम्।प॒र॒मः।आ॒ऽजनि॑ष्ठाः।प॒रा॒ऽवति॑।श्रुत्य॑म्।नाम॑।बिभ्र॑त्।अतः॑।चि॒त्।इन्द्रा॑त्।अ॒भ॒य॒न्त॒।दे॒वाः।विश्वाः॑।अ॒पः।अ॒ज॒य॒त्।दा॒सऽप॑त्नीः॥  
तुभ्य॑।इत्।ए॒ते।म॒रुतः॑।सु॒ऽशेवाः॑।अर्च॑न्ति।अ॒र्कम्।सु॒न्वन्ति॑।अन्धः॑।अहि॑म्।ओ॒हा॒नम्।अ॒पः।आ॒ऽशया॑नम्।प्र।मा॒याऽभिः॑।मा॒यिन॑म्।स॒क्ष॒त्।इन्द्रः॑॥  
वि।सु।मृधः॑।ज॒नुषा॑।दान॑म्।इन्व॑न्।अह॑न्।गवा॑।म॒घ॒ऽव॒न्।सम्॒ऽच॒का॒नः।अत्र॑।दा॒सस्य॑।नमु॑चेः।शिरः॑।यत्।अव॑र्तयः।मन॑वे।गा॒तुम्।इ॒च्छन्॥  
युज॑म्।हि।माम्।अकृ॑थाः।आत्।इत्।इ॒न्द्र॒।शिरः॑।दा॒सस्य॑।नमु॑चेः।म॒था॒यन्।अश्मा॑नम्।चित्।स्व॒र्य॑म्।वर्त॑मानम्।प्र।च॒क्रिया॑ऽइव।रोद॑सी॒ इति॑।म॒रुत्ऽभ्यः॑॥  
स्त्रियः॑।हि।दा॒सः।आयु॑धानि।च॒क्रे।किम्।मा॒।क॒र॒न्।अ॒ब॒लाः।अ॒स्य॒।सेनाः॑।अ॒न्तः।हि।अख्य॑त्।उ॒भे इति॑।अ॒स्य॒।धेने॒ इति॑।अथ॑।उप॑।प्र।ऐ॒त्।यु॒धये॑।दस्यु॑म्।इन्द्रः॑॥  
सम्।अत्र॑।गावः॑।अ॒भितः॑।अ॒न॒व॒न्त॒।इ॒हऽइ॑ह।व॒त्सैः।विऽयु॑ताः।यत्।आस॑न्।सम्।ताः।इन्द्रः॑।अ॒सृ॒ज॒त्।अ॒स्य॒।शा॒कैः।यत्।ई॒म्।सोमा॑सः।सुऽसु॑ताः।अम॑न्दन्॥  
यत्।ई॒म्।सोमाः॑।ब॒भ्रुऽधू॑ताः।अम॑न्दन्।अरो॑रवीत्।वृ॒ष॒भः।साद॑नेषु।पु॒र॒म्ऽद॒रः।प॒पि॒ऽवान्।इन्द्रः॑।अ॒स्य॒।पुनः॑।गवा॑म्।अ॒द॒दा॒त्।उ॒स्रिया॑णाम्॥  
भ॒द्रम्।इ॒दम्।रु॒शमाः।अ॒ग्ने॒।अ॒क्र॒न्।गवा॑म्।च॒त्वारि॑।दद॑तः।स॒हस्रा॑।ऋ॒ण॒म्ऽच॒यस्य॑।प्रऽय॑ता।म॒घानि॑।प्रति॑।अ॒ग्र॒भी॒ष्म॒।नृऽत॑मस्य।नृ॒णाम्॥  
सु॒ऽपेश॑सम्।मा॒।अव॑।सृ॒ज॒न्ति॒।अस्त॑म्।गवा॑म्।स॒हस्रैः॑।रु॒शमा॑सः।अ॒ग्ने॒।ती॒व्राः।इन्द्र॑म्।अ॒म॒म॒न्दुः॒।सु॒तासः॑।अ॒क्तोः।विऽउ॑ष्टौ।परि॑ऽतक्म्यायाः॥  
औच्छ॑त्।सा।रात्री॑।परि॑ऽतक्म्या।या।ऋ॒ण॒म्ऽच॒ये।राज॑नि।रु॒शमा॑नाम्।अत्यः॑।न।वा॒जी।र॒घुः।अ॒ज्यमा॑नः।ब॒भ्रुः।च॒त्वारि॑।अ॒स॒न॒त्।स॒हस्रा॑॥  
चतुः॑ऽसहस्रम्।गव्य॑स्य।प॒श्वः।प्रति॑।अ॒ग्र॒भी॒ष्म॒।रु॒शमे॑षु।अ॒ग्ने॒।घ॒र्मः।चि॒त्।त॒प्तः।प्र॒ऽवृजे॑।यः।आसी॑त्।अ॒य॒स्मयः॑।तम्।ऊँ॒ इति॑।आदा॑म।विप्राः॑॥  
