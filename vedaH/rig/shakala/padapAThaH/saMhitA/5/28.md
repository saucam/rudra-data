

  
सम्ऽइ॑द्धः।अ॒ग्निः।दि॒वि।शो॒चिः।अ॒श्रे॒त्।प्र॒त्यङ्।उ॒षस॑म्।उ॒र्वि॒या।वि।भा॒ति॒।एति॑।प्राची॑।वि॒श्वऽवा॑रा।नमः॑ऽभिः।दे॒वान्।ईळा॑ना।ह॒विषा॑।घृ॒ताची॑॥  
स॒म्ऽइ॒ध्यमा॑नः।अ॒मृत॑स्य।रा॒ज॒सि॒।ह॒विः।कृ॒ण्वन्त॑म्।स॒च॒से॒।स्व॒स्तये॑।विश्व॑म्।सः।ध॒त्ते॒।द्रवि॑णम्।यम्।इन्व॑सि।आ॒ति॒थ्यम्।अ॒ग्ने॒।नि।च॒।ध॒त्ते॒।इत्।पु॒रः॥  
अग्ने॑।शर्ध॑।म॒ह॒ते।सौभ॑गाय।तव॑।द्यु॒म्नानि॑।उ॒त्ऽत॒मानि॑।स॒न्तु॒।सम्।जः॒ऽप॒त्यम्।सु॒ऽयम॑म्।आ।कृ॒णु॒ष्व॒।श॒त्रु॒ऽय॒ताम्।अ॒भि।ति॒ष्ठ॒।महां॑सि॥  
सम्ऽइ॑द्धस्य।प्रऽम॑हसः।अ॒ग्ने॒।वन्दे॑।तव॑।श्रिय॑म्।वृ॒ष॒भः।द्यु॒म्नऽवा॑न्।अ॒सि॒।सम्।अ॒ध्व॒रेषु॑।इ॒ध्य॒से॒॥  
सम्ऽइ॑द्धः।अ॒ग्ने॒।आ॒ऽहु॒त॒।दे॒वान्।य॒क्षि॒।सु॒ऽअ॒ध्व॒र॒।त्वम्।हि।ह॒व्य॒ऽवाट्।असि॑॥  
आ।जु॒हो॒त॒।दु॒व॒स्यत।अ॒ग्निम्।प्र॒ऽय॒ति।अ॒ध्व॒रे।वृ॒णी॒ध्वम्।ह॒व्य॒ऽवाह॑नम्॥  
