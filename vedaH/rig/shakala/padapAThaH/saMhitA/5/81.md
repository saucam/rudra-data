

  
यु॒ञ्जते॑।मनः॑।उ॒त।यु॒ञ्जते॑।धियः॑।विप्राः॑।विप्र॑स्य।बृ॒ह॒तः।वि॒पः॒ऽचितः॑।वि।होत्राः॑।द॒धे॒।व॒यु॒न॒ऽवित्।एकः॑।इत्।म॒ही।दे॒वस्य॑।स॒वि॒तुः।परि॑ऽस्तुतिः॥  
विश्वा॑।रू॒पाणि॑।प्रति॑।मु॒ञ्च॒ते॒।क॒विः।प्र।अ॒सा॒वी॒त्।भ॒द्रम्।द्वि॒ऽपदे॑।चतुः॑ऽपदे।वि।नाक॑म्।अ॒ख्य॒त्।स॒वि॒ता।वरे॑ण्यः।अनु॑।प्र॒ऽयान॑म्।उ॒षसः॑।वि।रा॒ज॒ति॒॥  
यस्य॑।प्र॒ऽयाम॑म्।अनु॑।अ॒न्ये।इत्।य॒युः।दे॒वाः।दे॒वस्य॑।म॒हि॒मान॑म्।ओज॑सा।यः।पार्थि॑वानि।वि॒ऽम॒मे।सः।एत॑शः।रजां॑सि।दे॒वः।स॒वि॒ता।म॒हि॒ऽत्व॒ना॥  
उ॒त।या॒सि॒।स॒वि॒त॒रिति॑।त्रीणि॑।रो॒च॒ना।उ॒त।सूर्य॑स्य।र॒श्मिऽभिः॑।सम्।उ॒च्य॒सि॒।उ॒त।रात्री॑म्।उ॒भ॒यतः॑।परि॑।ई॒य॒से॒।उ॒त।मि॒त्रः।भ॒व॒सि॒।दे॒व॒।धर्म॑ऽभिः॥  
उ॒त।ई॒शि॒षे॒।प्र॒ऽस॒वस्य॑।त्वम्।एकः॑।इत्।उ॒त।पू॒षा।भ॒व॒सि॒।दे॒व॒।याम॑ऽभिः।उ॒त।इ॒दम्।विश्व॑म्।भुव॑नम्।वि।रा॒ज॒सि॒।श्या॒वऽअ॑श्वः।ते॒।स॒वि॒त॒रिति॑।स्तोम॑म्।आ॒न॒शे॒॥  
