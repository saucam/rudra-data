

  
त्वम्।अ॒ग्ने॒।वरु॑णः।जाय॑से।यत्।त्वम्।मि॒त्रः।भ॒व॒सि॒।यत्।सम्ऽइ॑द्धः।त्वे।विश्वे॑।स॒ह॒सः॒।पु॒त्र॒।दे॒वाः।त्वम्।इन्द्रः॑।दा॒शुषे॑।मर्त्या॑य॥  
त्वम्।अ॒र्य॒मा।भ॒व॒सि॒।यत्।क॒नीना॑म्।नाम॑।स्वधाऽव॑न्।गुह्य॑म्।बि॒भ॒र्षि॒।अ॒ञ्जन्ति॑।मि॒त्रम्।सुऽधि॑तम्।न।गोभिः॑।यत्।दम्प॑ती॒ इति॒ दम्ऽप॑ती।सऽम॑नसा।कृ॒णोषि॑॥  
तव॑।श्रि॒ये।म॒रुतः॑।म॒र्ज॒य॒न्त॒।रुद्र॑।यत्।ते॒।जनि॑म।चारु॑।चि॒त्रम्।प॒दम्।यत्।विष्णोः॑।उ॒प॒ऽमम्।नि॒ऽधायि॑।तेन॑।पा॒सि॒।गुह्यम्।नाम॑।गोना॑म्॥  
तव॑।श्रि॒या।सु॒ऽदृशः॑।दे॒व॒।दे॒वाः।पु॒रु।दधा॑नाः।अ॒मृत॑म्।स॒प॒न्त॒।होता॑रम्।अ॒ग्निम्।मनु॑षः।नि।से॒दुः॒।द॒श॒स्यन्तः॑।उ॒शिजः॑।शंस॑म्।आ॒योः॥  
न।त्वत्।होता॑।पूर्वः॑।अ॒ग्ने॒।यजी॑यान्।न।काव्यैः॑।प॒रः।अ॒स्ति॒।स्व॒धा॒ऽवः।वि॒शः।च॒।यस्याः॑।अति॑थिः।भवा॑सि।सः।य॒ज्ञेन॑।व॒न॒ऽव॒त्।दे॒व॒।मर्ता॑न्॥  
व॒यम्।अ॒ग्ने॒।व॒नु॒या॒म॒।त्वाऽऊ॑ताः।व॒सु॒ऽयवः॑।ह॒विषा॑।बुध्य॑मानाः।व॒यम्।स॒ऽम॒र्ये।वि॒दथे॑षु।अह्ना॑म्।व॒यम्।रा॒या।स॒ह॒सः॒।पु॒त्र॒।मर्ता॑न्॥  
यः।नः॒।आगः॑।अ॒भि।एनः॑।भरा॑ति।अधि॑।इत्।अ॒घम्।अ॒घऽशं॑से।द॒धा॒त॒।ज॒हि।चि॒कि॒त्वः॒।अ॒भिऽश॑स्तिम्।ए॒ताम्।अ॒ग्ने॒।यः।नः॒।म॒र्चय॑ति।द्व॒येन॑॥  
त्वाम्।अ॒स्याः।वि॒ऽउषि॑।दे॒व॒।पूर्वे॑।दू॒तम्।कृ॒ण्वा॒नाः।अ॒य॒ज॒न्त॒।ह॒व्यैः।स॒म्ऽस्थे।यत्।आ॒ग्ने॒।ईय॑से।र॒यी॒णाम्।दे॒वः।मर्तैः॑।वसु॑ऽभिः।इ॒ध्यमा॑नः॥  
अव॑।स्पृ॒धि॒।पि॒तर॑म्।योधि॑।वि॒द्वान्।पु॒त्रः।यः।ते॒।स॒ह॒सः॒।सू॒नो॒ इति॑।ऊ॒हे।क॒दा।चि॒कि॒त्वः॒।अ॒भि।च॒क्ष॒से॒।नः॒।अ॒ग्ने॒।क॒दा।ऋ॒त॒ऽचित्।या॒त॒या॒से॒॥  
भूरि॑।नाम॑।वन्द॑मानः।द॒धा॒ति॒।पि॒ता।व॒सो॒ इति॑।यदि॑।तत्।जो॒षया॑से।कु॒वित्।दे॒वस्य॑।सह॑सा।च॒का॒नः।सु॒म्नम्।अ॒ग्निः।व॒न॒ते॒।व॒वृ॒धा॒नः॥  
त्वम्।अ॒ङ्ग।ज॒रि॒तार॑म्।य॒वि॒ष्ठ॒।विश्वा॑नि।अ॒ग्ने॒।दुः॒ऽइ॒ता।अति॑।प॒र्षि।स्ते॒नाः।अ॒दृ॒श्र॒न्।रि॒पवः॑।जना॑सः।अज्ञा॑तऽकेताः।वृ॒जि॒नाः।अ॒भू॒व॒न्॥  
इ॒मे।यामा॑सः।त्व॒द्रिक्।अ॒भू॒व॒न्।वस॑वे।वा॒।तत्।इत्।आगः॑।अ॒वा॒चि॒।न।अह॑।अ॒यम्।अ॒ग्निः।अ॒भिऽश॑स्तये।नः॒।न।रिष॑ते।व॒वृ॒धा॒नः।परा॑।दा॒त्॥  
