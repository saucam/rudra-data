

  
यः।चि॒केत॑।सः।सु॒ऽक्रतुः॑।दे॒व॒ऽत्रा।सः।ब्र॒वी॒तु॒।नः॒।वरु॑णः।यस्य॑।द॒र्श॒तः।मि॒त्रः।वा॒।वन॑ते।गिरः॑॥  
ता।हि।श्रेष्ठ॑ऽवर्चसा।राजा॑ना।दी॒र्घ॒श्रुत्ऽत॑मा।ता।सत्प॑ती॒ इति॒ सत्ऽप॑ती।ऋ॒त॒ऽवृधा॑।ऋ॒तऽवा॑ना।जने॑ऽजने॥  
ता।वा॒म्।इ॒या॒नः।अव॑से।पूर्वौ॑।उप॑।ब्रुवे॑।सचा॑।सु॒ऽअश्वा॑सः।सु।चे॒तुना॑।वाजा॑न्।अ॒भि।प्र।दा॒वने॑॥  
मि॒त्रः।अं॒होः।चि॒त्।आत्।उ॒रु।क्षया॑य।गा॒तुम्।व॒न॒ते॒।मि॒त्रस्य॑।हि।प्र॒ऽतूर्व॑तः।सु॒ऽम॒तिः।अस्ति॑।वि॒ध॒तः॥  
व॒यम्।मि॒त्रस्य॑।अव॑सि।स्याम॑।स॒प्रथः॑ऽतमे।अ॒ने॒हसः॑।त्वाऽऊ॑तयः।स॒त्रा।वरु॑णऽशेषसः॥  
यु॒वम्।मि॒त्रा॒।इ॒मम्।जन॑म्।यत॑थः।सम्।च॒।न॒य॒थः॒।मा।म॒घोनः॑।परि॑।ख्य॒त॒म्।मो इति॑।अ॒स्माक॑म्।ऋषी॑णाम्।गो॒ऽपी॒थे।नः॒।उ॒रु॒ष्य॒त॒म्॥  
