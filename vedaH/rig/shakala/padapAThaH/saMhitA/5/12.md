

  
प्र।अ॒ग्नये॑।बृ॒ह॒ते।य॒ज्ञिया॑य।ऋ॒तस्य॑।वृष्णे॑।असु॑राय।मन्म॑।घृ॒तम्।न।य॒ज्ञे।आ॒स्ये॑।सुऽपू॑तम्।गिर॑म्।भ॒रे॒।वृ॒ष॒भाय॑।प्र॒ती॒चीम्॥  
ऋ॒तम्।चि॒कि॒त्वः॒।ऋ॒तम्।इत्।चि॒कि॒द्धि॒।ऋ॒तस्य॑।धाराः॑।अनु॑।तृ॒न्धि॒।पू॒र्वीः।न।अ॒हम्।या॒तुम्।सह॑सा।न।द्व॒येन॑।ऋ॒तम्।स॒पा॒मि॒।अ॒रु॒षस्य॑।वृष्णः॑॥  
कया॑।नः॒।अ॒ग्ने॒।ऋ॒तय॑न्।ऋ॒तेन॑।भुवः॑।नवे॑दाः।उ॒चथ॑स्य।नव्यः॑।वेद॑।मे॒।दे॒वः।ऋ॒तु॒ऽपाः।ऋ॒तू॒नाम्।न।अ॒हम्।पति॑म्।स॒नि॒तुः॒।अ॒स्य।रा॒यः॥  
के।ते॒।अ॒ग्ने॒।रि॒पवे॑।बन्ध॑नासः।के।पा॒यवः॑।स॒नि॒ष॒न्त॒।द्यु॒ऽमन्तः॑।के।धा॒सिम्।अ॒ग्ने॒।अनृ॑तस्य।पा॒न्ति॒।के।अस॑तः।वच॑सः।स॒न्ति॒।गोपाः॥  
सखा॑यः।ते॒।विषु॑णाः।अ॒ग्ने॒।ए॒ते।शि॒वासः॑।सन्तः॑।अशि॑वाः।अ॒भू॒व॒न्।अधू॑र्षत।स्व॒यम्।ए॒ते।वचः॑ऽभिः।ऋ॒जु॒ऽय॒ते।वृ॒जि॒नानि॑।ब्रु॒वन्तः॑॥  
यः।ते॒।अ॒ग्ने॒।नम॑सा।य॒ज्ञम्।ईट्टे॑।ऋ॒तम्।सः।पा॒ति॒।अ॒रु॒षस्य॑।वृष्णः॑।तस्य॑।क्षयः॑।पृ॒थुः।आ।सा॒धुः।ए॒तु॒।प्र॒ऽसर्स्रा॑णस्य।नहु॑षस्य।शेषः॑॥  
