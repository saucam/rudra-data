

  
प्र॒यु॒ञ्ज॒ती।दि॒वः।ए॒ति॒।ब्रु॒वा॒णा।म॒ही।मा॒ता।दु॒हि॒तुः।बो॒धय॑न्ती।आ॒ऽविवा॑सन्ती।यु॒व॒तिः।म॒नी॒षा।पि॒तृऽभ्यः।आ।सद॑ने।जोहु॑वाना॥  
अ॒जि॒रासः॑।तत्ऽअ॑पः।ईय॑मानाः।आ॒त॒स्थि॒ऽवांसः॑।अ॒मृत॑स्य।नाभि॑म्।अ॒न॒न्तासः॑।उ॒रवः॑।वि॒श्वतः॑।सी॒म्।परि॑।द्यावा॑पृथि॒वी इति॑।य॒न्ति॒।पन्थाः॑॥  
उ॒क्षा।स॒मु॒द्रः।अ॒रु॒षः।सु॒ऽप॒र्णः।पूर्व॑स्य।योनि॑म्।पि॒तुः।आ।वि॒वे॒श॒।मध्ये॑।दि॒वः।निऽहि॑तः।पृश्निः॑।अश्मा॑।वि।च॒क्र॒मे॒।रज॑सः।पा॒ति॒।अन्तौ॑॥  
च॒त्वारः॑।ई॒म्।बि॒भ्र॒ति॒।क्षे॒म॒ऽयन्तः॑।दश॑।गर्भ॑म्।च॒रसे॑।धा॒प॒य॒न्ते॒।त्रि॒ऽधात॑वः।प॒र॒माः।अ॒स्य॒।गावः॑।दि॒वः।च॒र॒न्ति॒।परि॑।स॒द्यः।अन्ता॑न्॥  
इ॒दम्।वपुः॑।नि॒ऽवच॑नम्।जनासः॑।चर॑न्ति।यत्।न॒द्यः॑।त॒स्थुः।आपः॑।द्वे इति॑।यत्।ई॒म्।बि॒भृ॒तः।मा॒तुः।अ॒न्ये।इ॒हऽइ॑ह।जा॒ते इति॑।य॒म्या॑।सब॑न्धू॒ इति॒ सऽब॑न्धू॥  
वि।त॒न्व॒ते॒।धियः॑।अ॒स्मै॒।अपां॑सि।वस्त्रा॑।पु॒त्राय॑।मा॒तरः॑।व॒य॒न्ति॒।उ॒प॒ऽप्र॒क्षे।वृष॑णः।मोद॑मानाः।दि॒वः।प॒था।व॒ध्वः॑।य॒न्ति॒।अच्छ॑॥  
तत्।अ॒स्तु॒।मि॒त्रा॒व॒रु॒णा॒।तत्।अ॒ग्ने॒।शम्।योः।अ॒स्मभ्य॑म्।इ॒दम्।अ॒स्तु॒।श॒स्तम्।अ॒शी॒महि॑।गा॒धम्।उ॒त।प्र॒ति॒ऽस्थाम्।नमः॑।दि॒वे।बृ॒ह॒ते।साद॑नाय॥  
