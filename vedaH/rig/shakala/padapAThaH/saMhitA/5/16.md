

  
बृ॒हत्।वयः॑।हि।भा॒नवे॑।अर्च॑।दे॒वाय॑।अ॒ग्नये॑।यम्।मि॒त्रम्।न।प्रश॑स्तिऽभिः।मर्ता॑सः।द॒धि॒रे।पु॒रः॥  
सः।हि।द्युऽभिः॑।जना॑नाम्।होता॑।दक्ष॑स्य।बा॒ह्वोः।वि।ह॒व्यम्।अ॒ग्निः।आ॒नु॒षक्।भगः॑।न।वार॑म्।ऋ॒ण्व॒ति॒॥  
अ॒स्य।स्तोमे॑।म॒घोनः॑।स॒ख्ये।वृ॒द्धऽशो॑चिषः।विश्वा॑।यस्मि॑न्।तु॒वि॒ऽस्वणि॑।सम्।अ॒र्ये।शुष्म॑म्।आ॒ऽद॒धुः॥  
अध॑।हि।अ॒ग्ने॒।ए॒षा॒म्।सु॒ऽवीर्य॑स्य।मं॒हना॑।तम्।इत्।य॒ह्वम्।न।रोद॑सी॒ इति॑।परि॑।श्रवः॑।ब॒भू॒व॒तुः॒॥  
नु।नः॒।आ।इ॒हि॒।वार्य॑म्।अग्ने॑।गृ॒णा॒नः।आ।भ॒र॒।ये।व॒यम्।ये।च॒।सू॒रयः॑।स्व॒स्ति।धाम॑हे।सचा॑।उ॒त।ए॒धि॒।पृ॒त्ऽसु।नः॒।वृ॒धे॥  
