

  
कः।स्थ॒।न॒रः॒।श्रेष्ठ॑ऽतमाः।ये।एकः॑ऽएकः।आ॒ऽय॒य।प॒र॒मस्याः॑।प॒रा॒ऽवतः॑॥  
क्व॑।वः॒।अश्वाः॑।क्व॑।अ॒भीश॑वः।क॒थम्।शे॒क॒।क॒था।य॒य॒।पृ॒ष्ठे।सदः॑।न॒सोः।यमः॑॥  
ज॒घने॑।चोदः॑।ए॒षा॒म्।वि।स॒क्थानि॑।नरः॑।य॒मुः॒।पु॒त्र॒ऽकृ॒थे।न।जन॑यः॥  
परा॑।वी॒रा॒सः॒।इ॒त॒न॒।मर्या॑सः।भद्र॑ऽजानयः।अ॒ग्नि॒ऽतपः॑।यथा॑।अस॑थ॥  
सन॑त्।सा।अश्व्य॑म्।प॒शुम्।उ॒त।गव्य॑म्।श॒तऽअ॑वयम्।श्या॒वाश्व॑ऽस्तुताय।या।दोः।वी॒राय॑।उ॒प॒ऽबर्बृ॑हत्॥  
उ॒त।त्वा॒।स्त्री।शशी॑यसी।पुं॒सः।भ॒व॒ति॒।वस्य॑सी।अदे॑वऽत्रात्।अ॒रा॒धसः॑॥  
वि।या।जा॒नाति॑।जसु॑रिम्।वि।तृष्य॑न्तम्।वि।का॒मिन॑म्।दे॒व॒ऽत्रा।कृ॒णु॒ते।मनः॑॥  
उ॒त।घ॒।नेमः॑।अस्तु॑तः।पुमा॑न्।इति॑।ब्रु॒वे॒।प॒णिः।सः।वैर॑ऽदेये।इत्।स॒मः॥  
उ॒त।मे॒।अ॒र॒प॒त्।यु॒व॒तिः।म॒म॒न्दुषी॑।प्रति॑।श्या॒वाय॑।व॒र्त॒निम्।वि।रोहि॑ता।पु॒रु॒ऽमी॒ळ्हाय॑।ये॒म॒तुः॒।विप्रा॑य।दी॒र्घऽय॑शसे॥  
यः।मे॒।धे॒नू॒नाम्।श॒तम्।वैद॑त्ऽअश्विः।यथा॑।दद॑त्।त॒र॒न्तःऽइ॑व।मं॒हना॑॥  
ये।ई॒म्।वह॑न्ते।आ॒शुऽभिः॑।पिब॑न्तः।म॒दि॒रम्।मधु॑।अत्र॑।श्रवां॑सि।द॒धि॒रे॒॥  
येषा॑म्।श्रि॒या।अधि॑।रोद॑सी॒ इति॑।वि॒ऽभ्राज॑न्ते।रथे॑षु।आ।दि॒वि।रु॒क्मःऽइ॑व।उ॒परि॑॥  
युवा॑।सः।मारु॑तः।ग॒णः।त्वे॒षऽर॑थः।अने॑द्यः।शु॒भ॒म्ऽयावा॑।अप्र॑तिऽस्कुतः॥  
कः।वे॒द॒।नू॒नम्।ए॒षा॒म्।यत्र॑।मद॑न्ति।धूत॑यः।ऋ॒तऽजा॑ताः।अ॒रे॒पसः॑॥  
यू॒यम्।मर्त॑म्।वि॒प॒न्य॒वः॒।प्र॒ऽने॒तारः॑।इ॒त्था।धि॒या।श्रोता॑रः।याम॑ऽहूतिषु॥  
ते।नः॒।वसू॑नि।काम्या॑।पु॒रु॒ऽच॒न्द्राः।रि॒शा॒द॒सः॒।आ।य॒ज्ञि॒या॒सः॒।व॒वृ॒त्त॒न॒॥  
ए॒तम्।मे॒।स्तोम॑म्।ऊ॒र्म्ये।दा॒र्भ्याय॑।परा॑।व॒ह॒।गिरः॑।दे॒वि॒।र॒थीःऽइ॑व॥  
उ॒त।मे॒।वो॒च॒ता॒त्।इति॑।सु॒तऽसो॑मे।रथ॑ऽवीतौ।न।कामः॑।अप॑।वे॒ति॒।मे॒॥  
ए॒षः।क्षे॒ति॒।रथ॑ऽवीतिः।म॒घऽवा॑।गोऽम॑तीः।अनु॑।पर्व॑तेषु।अप॑ऽश्रितः॥  
