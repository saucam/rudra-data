

  
अग्ने॑।सह॑न्तम्।आ।भ॒र॒।द्यु॒म्नस्य॑।प्र॒ऽसहा॑।र॒यिम्।विश्वाः॑।यः।च॒र्ष॒णीः।अ॒भि।आ॒सा।वाजे॑षु।स॒सह॑त्॥  
तम्।अ॒ग्ने॒।पृ॒त॒ना॒ऽसह॑म्।र॒यिम्।स॒ह॒स्वः॒।आ।भ॒र॒।त्वम्।हि।स॒त्यः।अद्भु॑तः।दा॒ता।वाज॑स्य।गोऽम॑तः॥  
विश्वे॑।हि।त्वा॒।स॒ऽजोष॑सः।जना॑सः।वृ॒क्तऽब॑र्हिषः।होता॑रम्।सद्म॑ऽसु।प्रि॒यम्।व्यन्ति॑।वार्या॑।पु॒रु॥  
सः।हि।स्म॒।वि॒श्वऽच॑र्षणिः।अ॒भिऽमा॑ति।सहः॑।द॒धे।अग्ने॑।ए॒षु।क्षये॑षु।आ।रे॒वत्।नः॒।शु॒क्र॒।दी॒दि॒हि॒।द्यु॒ऽमत्।पा॒व॒क॒।दी॒दि॒हि॒॥  
