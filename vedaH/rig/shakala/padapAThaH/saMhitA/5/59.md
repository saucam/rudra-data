

  
प्र।वः॒।स्पट्।अ॒क्र॒न्।सु॒वि॒ताय॑।दा॒वने॑।अर्च॑।दि॒वे।प्र।पृ॒थि॒व्यै।ऋ॒तम्।भ॒रे॒।उ॒क्षन्ते॑।अश्वा॑न्।तरु॑षन्ते।आ।रजः॑।अनु॑।स्वम्।भा॒नुम्।श्र॒थ॒य॒न्ते॒।अ॒र्ण॒वैः॥  
अमा॑त्।ए॒षा॒म्।भि॒यसा॑।भूमिः॑।ए॒ज॒ति॒।नौः।न।पू॒र्णा।क्ष॒र॒ति॒।व्यथिः॑।य॒ती।दू॒रे॒ऽदृशः॑।ये।चि॒तय॑न्ते।एम॑ऽभिः।अ॒न्तः।म॒हे।वि॒दथे॑।ये॒ति॒रे॒।नरः॑॥  
गवा॑म्ऽइव।श्रि॒यसे॑।शृङ्ग॑म्।उ॒त्त॒मम्।सूर्यः॑।न।चक्षुः॑।रज॑सः।वि॒ऽसर्ज॑ने।अत्याः॑ऽइव।सु॒ऽभ्वः॑।चार॑वः।स्थ॒न॒।मर्याः॑ऽइव।श्रि॒यसे॑।चे॒त॒थ॒।न॒रः॒॥  
कः।वः॒।म॒हान्ति॑।म॒ह॒ताम्।उत्।अ॒श्न॒व॒त्।कः।काव्या॑।म॒रु॒तः॒।कः।ह॒।पौंस्या॑।यू॒यम्।ह॒।भूमि॑म्।कि॒रण॑म्।न।रे॒ज॒थ॒।प्र।यत्।भर॑ध्वे।सु॒वि॒ताय॑।दा॒वने॑॥  
अश्वाः॑ऽइव।इत्।अ॒रु॒षासः॑।सऽब॑न्धवः।शूराः॑ऽइव।प्र॒ऽयुधः॑।प्र।उ॒त।यु॒यु॒धुः॒।मर्याः॑ऽइव।सु॒ऽवृधः॑।व॒वृ॒धुः॒।नरः॑।सूर्य॑स्य।चक्षुः॑।प्र।मि॒न॒न्ति॒।वृ॒ष्टिऽभिः॑॥  
ते।अ॒ज्ये॒ष्ठाः।अक॑निष्ठासः।उ॒त्ऽभिदः॑।अम॑ध्यमासः।मह॑सा।वि।व॒वृ॒धुः॒।सु॒ऽजा॒तासः॑।ज॒नुषा॑।पृश्नि॑ऽमातरः।दि॒वः।मर्याः॑।आ।नः॒।अच्छ॑।जि॒गा॒त॒न॒॥  
वयः॑।न।ये।श्रेणीः॑।प॒प्तुः।ओज॑सा।अन्ता॑न्।दि॒वः।बृ॒ह॒तः।सानु॑नः।परि॑।अश्वा॑सः।ए॒षा॒म्।उ॒भये॑।यथा॑।वि॒दुः।प्र।पर्व॑तस्य।न॒भ॒नून्।अ॒चु॒च्य॒वुः॒॥  
मिमा॑तु।द्यौः।अदि॑तिः।वी॒तये॑।नः॒।सम्।दानु॑ऽचित्राः।उ॒षसः॑।य॒त॒न्ता॒म्।आ।अ॒चु॒च्य॒वुः॒।दि॒व्यम्।कोश॑म्।ए॒ते।ऋषे॑।रु॒द्रस्य॑।म॒रुतः॑।गृ॒णा॒नाः॥  
