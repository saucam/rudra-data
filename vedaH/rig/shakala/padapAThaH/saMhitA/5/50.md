

  
विश्वः॑।दे॒वस्य॑।ने॒तुः।मर्तः॑।वु॒री॒त॒।स॒ख्यम्।विश्वः॑।रा॒ये।इ॒षु॒ध्य॒ति॒।द्यु॒म्नम्।वृ॒णी॒त॒।पु॒ष्यसे॑॥  
ते।ते॒।दे॒व॒।ने॒तः॒।ये।च॒।इ॒मान्।अ॒नु॒ऽशसे॑।ते।रा॒या।ते।हि।आ॒ऽपृचे॑।सचे॑महि।स॒च॒थ्यैः॑॥  
अतः॑।नः॒।आ।नॄन्।अति॑थीन्।अतः॑।पत्नीः॑।द॒श॒स्य॒त॒।आ॒रे।विश्व॑म्।प॒थे॒ऽस्थाम्।द्वि॒षः।यु॒यो॒तु॒ यूयु॑विः॥  
यत्र॑।वह्निः॑।अ॒भिऽहि॑तः।दु॒द्रव॑त्।द्रोण्यः॑।प॒शुः।नृ॒ऽमनाः॑।वी॒रऽप॑स्त्यः।अर्णाः॑।धीरा॑ऽइव।सनि॑ता॥  
ए॒षः।ते॒।दे॒व॒।ने॒त॒रिति॑।रथः॒पतिः॑।शम्।र॒यिः।शम्।रा॒ये।शम्।स्व॒स्तये॑।इ॒षः॒ऽस्तुतः॑।म॒ना॒म॒हे॒।दे॒व॒ऽस्तुतः॑।म॒ना॒म॒हे॒॥  
