

  
त्वाम्।अ॒ग्ने॒।ऋ॒त॒ऽयवः॑।सम्।ई॒धि॒रे॒।प्र॒त्नम्।प्र॒त्नासः॑।ऊ॒तये॑।स॒हः॒ऽकृ॒त॒।पु॒रु॒ऽच॒न्द्रम्।य॒ज॒तम्।वि॒श्वऽधा॑यसम्।दमू॑नसम्।गृ॒हऽप॑तिम्।वरे॑ण्यम्॥  
त्वाम्।अ॒ग्ने॒।अति॑थिम्।पू॒र्व्यम्।विशः॑।शो॒चिःऽके॑शम्।गृ॒हऽप॑तिम्।नि।से॒दि॒रे॒।बृ॒हत्ऽके॑तुम्।पु॒रु॒ऽरूप॑म्।ध॒न॒ऽस्पृत॑म्।सु॒ऽशर्मा॑णम्।सु॒ऽअव॑सम्।ज॒र॒त्ऽविष॑म्॥  
त्वाम्।अ॒ग्ने॒।मानु॑षीः।ई॒ळ॒ते॒।विशः॑।हो॒त्रा॒ऽविद॑म्।विवि॑चिम्।र॒त्न॒ऽधात॑मम्।गुहा॑।सन्त॑म्।सु॒ऽभ॒ग॒।वि॒श्वऽद॑र्शतम्।तु॒वि॒ऽस्व॒णस॑म्।सु॒ऽयज॑म्।घृ॒त॒ऽश्रिय॑म्॥  
त्वाम्।अ॒ग्ने॒।ध॒र्ण॒सिम्।वि॒श्वऽधा॑।व॒यम्।गीः॒ऽभिः।गृ॒णन्तः॑।न॒म॒सा।उप॑।से॒दि॒म॒।सः।नः॒।जु॒ष॒स्व॒।स॒म्ऽइ॒धा॒नः।अ॒ङ्गि॒रः॒।दे॒वः।मर्त॑स्य।य॒शसा॑।सु॒दी॒तिऽभिः॑॥  
त्वम्।अ॒ग्ने॒।पु॒रु॒ऽरूपः॑।वि॒शेऽवि॑शे।वयः॑।द॒धा॒सि॒।प्र॒त्नऽथा॑।पु॒रु॒स्तु॒त॒।पु॒रूणि॑।अन्ना॑।सह॑सा।वि।रा॒ज॒सि॒।त्विषिः॑।सा।ते॒।ति॒त्वि॒षा॒णस्य॑।न।आ॒ऽधृषे॑॥  
त्वाम्।अ॒ग्ने॒।स॒म्ऽइ॒धा॒नम्।य॒वि॒ष्ठ्य॒।दे॒वाः।दू॒तम्।च॒क्रि॒रे॒।ह॒व्य॒ऽवाह॑नम्।उ॒रु॒ऽज्रय॑सम्।घृ॒तऽयो॑निम्।आऽहु॑तम्।त्वे॒षम्।चक्षुः॑।द॒धि॒रे॒।चो॒द॒यत्ऽम॑ति॥  
त्वाम्।अ॒ग्ने॒।प्र॒ऽदिवः॑।आऽहु॑तम्।घृ॒तैः।सु॒म्न॒ऽयवः॑।सु॒ऽस॒मिधा॑।सम्।ई॒धि॒रे॒।सः।व॒वृ॒धा॒नः।ओष॑धीऽभिः।उ॒क्षि॒तः।अ॒भि।ज्रयां॑सि।पार्थि॑वा।वि।ति॒ष्ठ॒से॒॥  
