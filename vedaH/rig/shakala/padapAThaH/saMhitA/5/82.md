

  
तत्।स॒वि॒तुः।वृ॒णी॒म॒हे॒।व॒यम्।दे॒वस्य॑।भोज॑नम्।श्रेष्ठ॑म्।स॒र्व॒ऽधात॑मम्।तुर॑म्।भग॑स्य।धी॒म॒हि॒॥  
अस्य॑।हि।स्वय॑शःऽतरम्।स॒वि॒तुः।कत्।च॒न।प्रि॒यम्।न।मि॒नन्ति॑।स्व॒ऽराज्य॑म्॥  
सः।हि।रत्ना॑नि।दा॒शुषे॑।सु॒वाति॑।स॒वि॒ता।भगः॑।तम्।भा॒गम्।चि॒त्रम्।ई॒म॒हे॒॥  
अ॒द्य।नः॒।दे॒व॒।स॒वि॒त॒रिति॑।प्र॒जाऽव॑त्।सा॒वीः॒।सौभ॑गम्।परा॑।दुः॒ऽस्वप्न्य॑म्।सु॒व॒॥  
विश्वा॑नि।दे॒व॒।स॒वि॒तः॒।दुः॒ऽइ॒तानि॑।परा॑।सु॒व॒।यत्।भ॒द्रम्।तत्।नः॒।आ।सु॒व॒॥  
अना॑गसः।अदि॑तये।दे॒वस्य॑।स॒वि॒तुः।स॒वे।विश्वा॑।वा॒मानि॑।धी॒म॒हि॒॥  
आ।वि॒श्वऽदे॑वम्।सत्ऽप॑तिम्।सु॒ऽउ॒क्तैः।अ॒द्य।वृ॒णी॒म॒हे॒।स॒त्यऽस॑वम्।स॒वि॒तार॑म्॥  
यः।इ॒मे इति॑।उ॒भे इति॑।अह॑नी॒ इति॑।पु॒रः।एति॑।अप्र॑ऽयुच्छन्।सु॒ऽआ॒धीः।दे॒वः।स॒वि॒ता॥  
यः।इ॒मा।विश्वा॑।जा॒तानि॑।आ॒ऽश्रा॒वय॑ति।श्लोके॑न।प्र।च॒।सु॒वाति॑।स॒वि॒ता॥  
