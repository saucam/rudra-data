

  
प्र।वे॒धसे॑।क॒वये॑।वेद्या॑य।गिर॑म्।भ॒रे॒।य॒शसे॑।पू॒र्व्याय॑।घृ॒तऽप्र॑सत्तः।असु॑रः।सु॒ऽशेवः॑।रा॒यः।ध॒र्ता।ध॒रुणः॑।वस्वः॑।अ॒ग्निः॥  
ऋ॒तेन॑।ऋ॒तम्।ध॒रुण॑म्।धा॒र॒य॒न्त॒।य॒ज्ञस्य॑।शो॒के।प॒र॒मे।विऽओ॑मन्।दि॒वः।धर्म॑न्।ध॒रुणे॑।से॒दुषः॑।नॄन्।जा॒तैः।अजा॑तान्।अ॒भि।ये।न॒न॒क्षुः॥  
अं॒हः॒ऽयुवः॑।त॒न्वः॑।त॒न्व॒ते॒।वि।वयः॑।म॒हत्।दु॒स्तर॑म्।पू॒र्व्याय॑।सः।स॒म्ऽवतः॑।नव॑ऽजातः।तु॒तु॒र्या॒त्।सिं॒हम्।न।क्रु॒द्धम्।अ॒भितः॑।परि॑।स्थुः॥  
मा॒ताऽइ॑व।यत्।भर॑से।प॒प्र॒था॒नः।जन॑म्ऽजनम्।धाय॑से।चक्ष॑से।च॒।वयः॑ऽवयः।ज॒र॒से॒।यत्।दधा॑नः।परि॑।त्मना॑।विषु॑ऽरूपः।जि॒गा॒सि॒॥  
वाजः॑।नु।ते॒।शव॑सः।पा॒तु॒।अन्त॑म्।उ॒रुम्।दोघ॑म्।ध॒रुण॑म्।दे॒व॒।रा॒यः।प॒दम्।न।ता॒युः।गुहा॑।दधा॑नः।म॒हः।रा॒ये।चि॒तय॑न्।अत्रि॑म्।अ॒स्प॒रित्य॑स्पः॥  
