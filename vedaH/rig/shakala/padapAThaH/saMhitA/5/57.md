

  
आ।रु॒द्रा॒सः॒।इन्द्र॑ऽवन्तः।स॒ऽजोष॑सः।हिर॑ण्यऽरथाः।सु॒वि॒ताय॑।ग॒न्त॒न॒।इ॒यम्।वः॒।अ॒स्मत्।प्रति॑।ह॒र्य॒ते॒।म॒तिः।तृ॒ष्णऽजे॑।न।दि॒वः।उत्साः॑।उ॒द॒न्यवे॑॥  
वाशी॑ऽमन्तः।ऋ॒ष्टि॒ऽमन्तः॑।म॒नी॒षिणः॑।सु॒ऽधन्वा॑नः।इषु॑ऽमन्तः।नि॒ष॒ङ्गिणः॑।सु॒ऽअश्वाः॑।स्थ॒।सु॒ऽरथाः॑।पृ॒श्नि॒ऽमा॒त॒रः॒।सु॒ऽआ॒यु॒धाः।म॒रु॒तः॒।या॒थ॒न॒।शुभ॑म्॥  
धू॒नु॒थ।द्याम्।पर्व॑ताम्।दा॒शुषे॑।वसु॑।नि।वः॒।वना॑।जि॒ह॒ते॒।याम॑नः।भि॒या।को॒पय॑थ।पृ॒थि॒वीम्।पृ॒श्नि॒ऽमा॒त॒रः॒।शु॒भे।यत्।उ॒ग्राः॒।पृष॑तीः।अयु॑ग्ध्वम्॥  
वात॑ऽत्विषः।म॒रुतः॑।व॒र्षऽनि॑र्निजः।य॒माःऽइ॑व।सुऽस॑दृशः।सु॒ऽपेश॑सः।पि॒शङ्ग॑ऽअश्वाः।अ॒रु॒णऽअ॑स्वाः।अ॒रे॒पसः॑।प्रऽत्व॑क्षसः।म॒हि॒ना।द्यौःऽइ॑व।उ॒रवः॑॥  
पु॒रु॒ऽद्र॒प्साः।अ॒ञ्जि॒ऽमन्तः॑।सु॒ऽदान॑वः।त्वे॒षऽस॑न्दृशः।अ॒न॒व॒भ्रऽरा॑धसः।सु॒जा॒तासः॑।ज॒नुषा॑।रु॒क्मऽव॑क्षसः।दि॒वः।अ॒र्काः।अ॒मृत॑म्।नाम॑।भे॒जि॒रे॒॥  
ऋ॒ष्टयः॑।वः॒।म॒रु॒तः॒।अंस॑योः।अधि॑।सहः॑।ओजः॑।बा॒ह्वोः।वः॒।बल॑म्।हि॒तम्।नृ॒म्णा।शी॒र्षऽसु॑।आयु॑धा।रथे॑षु।वः॒।विश्वा॑।वः॒।श्रीः।अधि॑।त॒नूषु॑।पि॒पि॒शे॒॥  
गोऽम॑त्।अश्व॑ऽवत्।रथ॑ऽवत्।सु॒ऽवीर॑म्।च॒न्द्रऽव॑त्।राधः॑।म॒रु॒तः॒।द॒द॒।नः॒।प्रऽश॑स्तिम्।नः॒।कृ॒णु॒त॒।रु॒द्रि॒या॒सः॒।भ॒क्षी॒य।वः॒।अव॑सः।दैव्य॑स्य॥  
ह॒ये।नरः॑।मरु॑तः।मृ॒ळत॑।नः॒।तुवि॑ऽमघासः।अमृ॑ताः।ऋत॑ऽज्ञाः।सत्य॑ऽश्रुतः।कव॑यः।युवा॑नः।बृह॑त्ऽगिरयः।बृ॒हत्।उ॒क्षमा॑णाः॥  
