

  
इन्द्रः॑।रथा॑य।प्र॒ऽवत॑म्।कृ॒णो॒ति॒।यम्।अ॒धि॒ऽअस्था॑त्।म॒घऽवा॑।व्ज॒ऽयन्त॑म्।यू॒थाऽइ॑व।प॒श्वः।वि।उ॒नो॒ति॒।गो॒पाः।अरि॑ष्टः।या॒ति॒।प्र॒थ॒मः।सिसा॑सन्॥  
आ।प्र।द्र॒व॒।ह॒रि॒ऽवः॒।मा।वि।वे॒नः॒।पिश॑ङ्गऽराते।अ॒भि।नः॒।स॒च॒स्व॒।न॒हि।त्वत्।इ॒न्द्र॒ वस्यः॑।अ॒न्यत्।अस्ति॑।अ॒मे॒मान्।चि॒त्।जनि॑ऽवतः।च॒क॒र्थ॒॥  
उत्।यत्।सहः॑।सह॑सः।आ।अज॑निष्ट।देदि॑ष्टे।इन्द्रः॑।इ॒न्द्रि॒याणि॑।विश्वा॑।प्र।अ॒चो॒द॒य॒त्।सु॒ऽदुघाः॑।व॒व्रे।अ॒न्तः।वि।ज्योति॑षा।स॒म्ऽव॒वृ॒त्वत्।तमः॑।अ॒व॒रित्य॑वः॥  
अन॑वः।ते॒।रथ॑म्।अश्वा॑य।त॒क्ष॒न्।त्वष्टा॑।वज्र॑म्।पु॒रु॒ऽहू॒त॒।द्यु॒ऽमन्त॑म्।ब्र॒ह्माणः॑।इन्द्र॑म्।म॒हय॑न्तः।अ॒र्कैः।अव॑र्धयन्।अह॑ये।हन्त॒वै।ऊँ॒ इति॑॥  
वृष्णे॑।यत्।ते॒।वृष॑णः।अ॒र्कम्।अर्चा॑न्।इन्द्र॑।ग्रावा॑णः।अदि॑तिः।स॒ऽजोषाः॑।अ॒न॒श्वासः॑।ये।प॒वयः॑।अ॒र॒थाः।इन्द्र॑ऽइषिताः।अ॒भि।अव॑र्तन्त।दस्यू॑न्॥  
प्र।ते॒।पूर्वा॑णि।कर॑णानि।वो॒च॒म्।प्र।नूत॑ना।म॒घ॒ऽव॒न्।या।च॒कर्थ॑।शक्ति॑ऽवः।यत्।वि॒ऽभराः॑।रोद॑सी॒ इति॑।उ॒भे इति॑।जय॑न्।अ॒पः।मन॑वे।दानु॑ऽचित्राः॥  
तत्।इत्।नु।ते॒।कर॑णम्।द॒स्म॒।वि॒प्र॒।अहि॑म्।यत्।घ्नन्।ओजः॑।अत्र॑।अमि॑मीथाः।शुष्ण॑स्य।चि॒त्।परि॑।मा॒याः।अ॒गृ॒भ्णाः॒।प्र॒ऽपि॒त्वम्।यन्।अप॑।दस्यू॑न्।अ॒से॒धः॒॥  
त्वम्।अ॒पः।यद॑वे।तु॒र्वशा॒य।अर॑मयः।सु॒ऽदुघाः॑।पा॒रः।इ॒न्द्र॒।उ॒ग्रम्।अ॒या॒त॒म्।अव॑हः।ह॒।कुत्स॑म्।सम्।ह॒।यत्।वा॒म्।उ॒शना॑।अर॑न्त।दे॒वाः॥  
इन्द्रा॑कुत्सा।वह॑माना।रथे॑न।आ।वा॒म्।अत्याः॑।अपि॑।कर्णे॑।व॒ह॒न्तु॒।निः।सी॒म्।अ॒त्ऽभ्यः।धम॑थः।निः।स॒धऽस्था॑त्।म॒घोनः॑।हृ॒दः।व॒र॒थः॒।तमां॑सि॥  
वात॑स्य।यु॒क्तान्।सु॒ऽयुजः॑।चि॒त्।अश्वा॑न्।क॒विः।चि॒त्।ए॒षः।अ॒ज॒ग॒न्।अ॒व॒स्युः।विश्वे॑।ते॒।अत्र॑।म॒रुतः॑।सखा॑यः।इन्द्र॑।ब्रह्मा॑णि।तवि॑षीम्।अ॒व॒र्ध॒न्॥  
सूरः॑।चि॒त्।रथ॑म्।परि॑ऽतक्म्यायाम्।पूर्व॑म्।क॒र॒त्।उप॑रम्।जू॒जु॒ऽवांस॑म्।भर॑त्।च॒क्रम्।एत॑शः।सम्।रि॒णा॒ति॒।पु॒रः।दध॑त्।स॒नि॒ष्य॒ति॒।क्रतु॑म्।नः॒॥  
आ।अ॒यम्।ज॒नाः॒।अ॒भि॒ऽचक्षे॑।ज॒गा॒म॒।इन्द्रः॑।सखा॑यम्।सु॒तऽसो॑मम्।इ॒च्छन्।वद॑न्।ग्रावा॑।अव॑।वेदि॑म्।भ्रि॒या॒ते॒।यस्य॑।जी॒रम्।अ॒ध्व॒र्यवः॑।चर॑न्ति॥  
ये।चा॒कन॑न्त।चा॒कन॑न्त।नु।ते।मर्ताः॑।अ॒मृ॒त॒।मो इति॑।ते।अंहः॑।आ।अ॒र॒न्।व॒व॒न्धि।यज्यू॑न्।उ॒त।तेषु॑।धे॒हि॒।ओजः॑।जने॑षु।येषु॑।ते॒।स्याम॑॥  
