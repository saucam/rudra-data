

  
ऋ॒तेन॑।ऋ॒तम्।अपि॑ऽहितम्।ध्रु॒वम्।वा॒म्।सूर्य॑स्य।यत्र॑।वि॒ऽमु॒चन्ति॑।अश्वा॑न्।दश॑।श॒ता।स॒ह।त॒स्थुः॒।तत्।एक॑म्।दे॒वाना॑म्।श्रेष्ठ॑म्।वपु॑षाम्।अ॒प॒श्य॒म्॥  
तत्।सु।वा॒म्।मि॒त्रा॒व॒रु॒णा॒।म॒हि॒ऽत्वम्।ई॒र्मा।त॒स्थुषीः॑।अह॑ऽभिः।दु॒दु॒ह्रे॒।विश्वाः॑।पि॒न्व॒थः॒।स्वस॑रस्य।धेनाः॑।अनु॑।वा॒म्।एकः॑।प॒विः।आ।व॒व॒र्त॒॥  
अधा॑रयतम्।पृ॒थि॒वीम्।उ॒त।द्याम्।मित्र॑ऽराजाना।व॒रु॒णा॒।महः॑ऽभिः।व॒र्धय॑तम्।ओष॑धीः।पिन्व॑तम्।गाः।अव॑।वृ॒ष्टि॑म्।सृ॒ज॒त॒म्।जी॒र॒दा॒नू॒ इति॑ जीरऽदानू॥  
आ।वा॒म्।अश्वा॑सः।सु॒ऽयुजः॑।व॒ह॒न्तु॒।य॒तऽर॑श्मयः।उप॑।य॒न्तु॒।अ॒र्वाक्।घृ॒तस्य॑।निः॒ऽनिक्।अनु॑।व॒र्त॒ते॒।वा॒म्।उप॑।सिन्ध॑वः।प्र॒ऽदिवि॑।क्ष॒र॒न्ति॒॥  
अनु॑।श्रु॒ताम्।अ॒मति॑म्।वर्ध॑त्।उ॒र्वीम्।ब॒र्हिःऽइ॑व।यजु॑षा।रक्ष॑माणा।नम॑स्वन्ता।धृ॒त॒ऽद॒क्षा॒।अधि॑।गर्ते॑।मित्र॑।आसा॑थे॒ इति॑।व॒रु॒ण॒।इळा॑सु।अ॒न्तरिति॑॥  
अक्र॑विऽहस्ता।सु॒ऽकृते॑।प॒रः॒ऽपा।यम्।त्रासा॑थे।व॒रु॒णा॒।इला॑सु।अ॒न्तरिति॑।राजा॑ना।क्ष॒त्रम्।अहृ॑णीयमाना।स॒हस्र॑ऽस्थूणम्।बि॒भृ॒थः॒।स॒ह।द्वौ॥  
हिर॑ण्यऽनिर्निक्।अयः॑।अ॒स्य॒।स्थूणा॑।वि।भ्रा॒ज॒ते॒।दि॒वि।अ॒श्वाज॑नीऽइव।भ॒द्रे।क्षेत्रे॑।निऽमि॑ता।तल्वि॑ले।वा॒।स॒नेम॑।मध्वः॑।अधि॑ऽगर्त्यस्य॥  
हिर॑ण्यऽरूपम्।उ॒षसः॑।विऽउ॑ष्टौ।अयः॑ऽस्थूणम्।उत्ऽइ॑ता।सूर्य॑स्य।आ।रो॒ह॒थः॒।व॒रु॒ण॒।मि॒त्र॒।गर्त॑म्।अतः॑।च॒क्षा॒थे॒ इति॑।अदि॑तिम्।दिति॑म्।च॒॥  
यत्।बंहि॑ष्ठम्।न।अ॒ति॒ऽविधे॑।सु॒दा॒नू॒ इति॑ सुऽदानू।अच्छि॑द्रम्।शर्म॑।भु॒व॒न॒स्य॒।गो॒पा॒।तेन॑।नः॒।मि॒त्रा॒व॒रु॒णौ॒।अ॒वि॒ष्ट॒म्।सिसा॑सन्तः।जि॒गी॒वांसः॑।स्या॒म॒॥  
