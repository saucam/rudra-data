

  
हयः॑।न।वि॒द्वान्।अ॒यु॒जि॒।स्व॒यम्।धु॒रि।ताम्।व॒हा॒मि॒।प्र॒तर॑णीम्।अ॒व॒स्युव॑म्।न।अ॒स्याः॒।व॒श्मि॒।वि॒ऽमुच॑म्।न।आ॒ऽवृत॑म्।पुनः॑।वि॒द्वान्।प॒थः।पु॒रः॒ऽए॒ता।ऋ॒जु।ने॒ष॒ति॒॥  
अग्ने॑।इन्द्र॑।वरु॑ण।मित्र॑।देवाः॑।शर्धः॑।प्र।य॒न्त॒।मारु॑त।उ॒त।वि॒ष्णो॒ इति॑।उ॒भा।नास॑त्या।रु॒द्रः।अध॑।ग्नाः।पू॒षा।भगः॑।सर॑स्वती।जु॒ष॒न्त॒॥  
इ॒न्द्रा॒ग्नी इति॑।मि॒त्रावरु॒णा।अदि॑तिम्।स्व१॒॑रिति॑ स्वः॑।पृ॒थि॒वीम्।द्याम्।म॒रुतः॑।पर्व॑तान्।अ॒पः।हु॒वे।विष्णु॑म्।पू॒षण॑म्।ब्रह्म॑णः।पति॑म्।भग॑म्।नु।शंस॑म्।स॒वि॒तार॑म्।ऊ॒तये॑॥  
उ॒त।नः॒।विष्णुः॑।उ॒त।वातः॑।अ॒स्रिधः॑।द्र॒वि॒णः॒ऽदा।उ॒त।सोमः॑।मयः॑।क॒र॒त्।उ॒त।ऋ॒भवः॑।उ॒त।रा॒ये।नः॒।अ॒श्विना॑।उ॒त।त्वष्टा॑।उ॒त।विभ्वा॑।अनु॑।मं॒स॒ते॒॥  
उ॒त।त्यम्।नः॒।मारु॑तम्।शर्धः॑।आ।ग॒म॒त्।दि॒वि॒ऽक्ष॒यम्।य॒ज॒तम्।ब॒र्हिः।आ॒ऽसदे॑।बृह॒स्पतिः॑।शर्म॑।पू॒षा।उ॒त।नः॒।य॒म॒त्।व॒रू॒थ्य॑म्।वरु॑णः।मि॒त्रः।अ॒र्य॒मा॥  
उ॒त।त्ये।नः॒।पर्व॑तासः।सु॒ऽश॒स्तयः॑।सु॒ऽदी॒तयः॑।न॒द्यः॑।त्राम॑णे।भु॒व॒न्।भगः॑।वि॒ऽभ॒क्ता।शव॑सा।अव॑सा।आ।ग॒म॒त्।उ॒रु॒ऽव्यचाः॑।अदि॑तिः।श्रो॒तु॒।मे॒।हव॑म्॥  
दे॒वाना॑म्।पत्नीः॑।उ॒श॒तीः।अ॒व॒न्तु॒।नः॒।प्र।अ॒व॒न्तु।नः॒।तु॒जये॑।वाज॑ऽसातये।याः।पार्थि॑वासः।याः।अ॒पाम्।अपि॑।व्र॒ते।ताः।नः॒।दे॒वीः॒।सु॒ऽह॒वाः॒।शर्म॑।य॒च्छ॒त॒॥  
उ॒त।ग्नाः।व्य॒न्तु॒।दे॒वऽप॑त्नीः।इ॒न्द्रा॒णी।अ॒ग्नायी॑।अ॒श्विनी॑।राट्।आ।रोद॑सी॒ इति॑।व॒रु॒णा॒नी।शृ॒णो॒तु॒।व्यन्तु॑।दे॒वीः।यः।ऋ॒तुः।जनी॑नाम्॥  
