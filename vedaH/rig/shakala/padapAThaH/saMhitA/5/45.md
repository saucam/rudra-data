

  
वि॒दाः।दि॒वः।वि॒ऽस्यन्।अद्रि॑म्।उ॒क्थैः।आ॒ऽय॒त्याः।उ॒षसः॑।अ॒र्चिनः॑।गुः॒।अप॑।अ॒वृ॒त॒।व्र॒जिनीः॑।उत्।स्वः॑।गा॒त्।वि।दुरः॑।मानु॑षीः।दे॒वः।आ॒व॒रित्या॑वः॥  
वि।सूर्यः॑।अ॒मति॑म्।न।श्रिय॑म्।सा॒त्।आ।ऊ॒र्वात्।गवा॑म्।मा॒ता।जा॒न॒ती।गा॒त्।धन्व॑ऽअर्णसः।न॒द्यः॑।खादः॑ऽअर्णाः।स्थूणा॑ऽइव।सुऽमि॑ता।दृं॒ह॒त॒।द्यौः॥  
अ॒स्मै।उ॒क्थाय॑।पर्व॑तस्य।गर्भः॑।म॒हीना॑म्।ज॒नुषे॑।पू॒र्व्याय॑।वि।पर्व॑तः।जिही॑त।साध॑त।द्यौः।आ॒ऽविवा॑सन्तः।द॒स॒य॒न्त॒।भूम॑॥  
सु॒ऽउ॒क्तेभिः॑।वः॒।वचः॑ऽभिः।दे॒वऽजु॑ष्टैः।इन्द्रा॑।नु।अ॒ग्नी इति॑।अव॑से।हु॒वध्यै॑।उ॒क्थेभिः।हि।स्म॒।क॒वयः॑।स्ऽय॒ज्ञाः।आ॒ऽविवा॑सन्तः।म॒रुतः॑।यज॑न्ति॥  
एतो॒ इति॑।नु।अ॒द्य।सु॒ऽध्यः॑।भवा॑म।प्र।दु॒च्छुनाः॑।मि॒न॒वा॒म॒।वरी॑यः।आ॒रे।द्वेषां॑सि।स॒नु॒तः।द॒धा॒म॒।अया॑म।प्राञ्चः॑।यज॑मानम्।अच्छ॑॥  
आ।इ॒त॒।धिय॑म्।कृ॒णवा॑म।स॒खा॒यः॒।अप॑।या।मा॒ता।ऋ॒णु॒त।व्र॒जम्।गोः।यया॑।मनुः॑।वि॒शि॒ऽशि॒प्रम्।जि॒गाय॑।यया॑।व॒णिक्।व॒ङ्कुः।आप॑।पुरी॑षम्॥  
अनू॑नोत्।अत्र॑।हस्त॑ऽयतः।अद्रिः॑।आर्च॑न्।येन॑।दश॑।मा॒सः।नव॑ऽग्वाः।ऋ॒तम्।य॒ती।स॒रमा॑।गाः।अ॒वि॒न्द॒त्।विश्वा॑नि।स॒त्या।अङ्गि॑राः।च॒का॒र॒॥  
विश्वे॑।अ॒स्याः।वि॒ऽउषि॑।माहि॑नायाः।सम्।यत्।गोभिः॑।अङ्गि॑रसः।नव॑न्त।उत्सः॑।आ॒सा॒म्।प॒र॒मे।स॒धऽस्थे॑।ऋ॒तस्य॑।प॒था।स॒रमा॑।वि॒द॒त्।गाः॥  
आ।सूर्यः॑।या॒तु॒।स॒प्तऽअ॑श्वः।क्षेत्र॑म्।यत्।अ॒स्य॒।उ॒र्वि॒या।दी॒र्घ॒ऽया॒थे।र॒घुः।श्ये॒नः।प॒त॒य॒त्।अन्धः॑।अच्छ॑।युवा॑।क॒विः।दी॒द॒य॒त्।गोषु॑।गच्छ॑न्॥  
आ।सूर्यः॑।अ॒रु॒ह॒त्।शु॒क्रम्।अर्णः॑।अयु॑क्त।यत्।ह॒रितः॑।वी॒तऽपृ॑ष्ठाः।उ॒द्ना।न।नाव॑म्।अ॒न॒य॒न्त॒।धीराः॑।आ॒ऽशृ॒ण्व॒तीः।आपः॑।अ॒र्वाक्।अ॒ति॒ष्ठ॒न्॥  
धिय॑म्।वः॒।अ॒प्ऽसु।द॒धि॒षे॒।स्वः॒ऽसाम्।यया॑।अत॑रन्।दश॑।मा॒सः।नव॑ऽग्वाः।अ॒या।धि॒या।स्या॒म॒।दे॒वऽगो॑पाः।अ॒या।धि॒या।तु॒तु॒र्या॒म॒।अति॑।अंहः॑॥  
