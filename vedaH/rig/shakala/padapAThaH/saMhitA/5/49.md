

  
दे॒वम्।वः॒।अ॒द्य।स॒वि॒तार॑म्।आ।ई॒षे॒।भग॑म्।च॒।रत्न॑म्।वि॒ऽभज॑न्तम्।आ॒योः।आ।वा॒म्।न॒रा॒।पु॒रु॒ऽभु॒जा॒।व॒वृ॒त्या॒म्।दि॒वेऽदि॑वे।चि॒त्।अ॒श्वि॒ना॒।स॒खि॒ऽयन्॥  
प्रति॑।प्र॒ऽयान॑म्।असु॑रस्य।वि॒द्वान्।सु॒ऽउ॒क्तैः।दे॒वम्।स॒वि॒तार॑म्।दु॒व॒स्य॒।उप॑।ब्रु॒वी॒त॒।नम॑सा।वि॒ऽजा॒नन्।ज्येष्ठ॑म्।च॒।रत्न॑म्।वि॒ऽभज॑न्तम्।आ॒योः॥  
अ॒द॒त्र॒ऽया।द॒य॒ते॒।वार्या॑णि।पू॒षा।भगः॑।अदि॑तिः।वस्ते॑।उ॒स्रः।इन्द्रः॑।विष्णुः॑।वरु॑णः।मि॒त्रः।अ॒ग्निः।अहा॑नि।भ॒द्रा।ज॒न॒य॒न्त॒।द॒स्माः॥  
तत्।नः॒।अ॒न॒र्वा।स॒वि॒ता।वरू॑थम्।तत्।सिन्ध॑वः।इ॒षय॑न्तः।अनु॑।ग्म॒न्।उप॑।यत्।वोचे॑।अ॒ध्व॒रस्य॑।होता॑।रा॒यः।स्या॒म॒।पत॑यः।वाज॑ऽरत्नाः॥  
प्र।ये।वसु॑ऽभ्यः।ईव॑त्।आ।नमः॑।दुः।ये।मि॒त्रे।वरु॑णे।सू॒क्तऽवा॑चः।अव॑।ए॒तु॒।अभ्व॑म्।कृ॒णु॒त।वरी॑यः।दि॒वःपृ॑थि॒व्योः।अव॑सा।म॒दे॒म॒॥  
