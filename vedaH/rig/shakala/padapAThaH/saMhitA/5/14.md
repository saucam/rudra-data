

  
अ॒ग्निम्।स्तोमे॑न।बो॒ध॒य॒।स॒म्ऽइ॒धा॒नः।अम॑र्त्यम्।ह॒व्या।दे॒वेषु॑।नः॒।द॒ध॒त्॥  
तम्।अ॒ध्व॒रेषु॑।ई॒ळ॒ते॒।दे॒वम्।मर्ताः॑।अम॑र्त्यम्।यजि॑ष्ठम्।मानु॑षे।जने॑॥  
तम्।हि।शश्व॑न्तः।ईळ॑ते।स्रु॒चा।दे॒वम्।घृ॒त॒ऽश्चुता॑।अ॒ग्निम्।ह॒व्याय॑।वोळ्ह॑वे॥  
अ॒ग्निः।जा॒तः।अ॒रो॒च॒त॒।घ्नन्।दस्यू॑न्।ज्योति॑षा।तमः॑।अवि॑न्दत्।गाः।अ॒पः।स्वः॑॥  
अ॒ग्निम्।ई॒ळेन्य॑म्।क॒विम्।घृ॒तऽपृ॑ष्ठम्।स॒प॒र्य॒त॒।वेतु॑।मे॒।षृ॒णव॑त्।हव॑म्॥  
अ॒ग्निम्।घृ॒तेन॑।व॒वृ॒धुः॒।स्तोमे॑भिः।वि॒श्वऽच॑र्षणिम्।सु॒ऽआ॒धीभिः॑।व॒च॒स्युऽभिः॑॥  
