

  
अजा॑तऽशत्रुम्।अ॒जरा॑।स्वः॑ऽवती।अनु॑।स्व॒धा।अमि॑ता।द॒स्मम्।ई॒य॒ते॒।सु॒नोत॑न।पच॑त।ब्रह्म॑ऽवाहसे।पु॒रु॒ऽस्तु॒ताय॑।प्र॒ऽत॒रम्।द॒धा॒त॒न॒॥  
आ।यः।सोमे॑न।ज॒ठर॑म्।अपि॑प्रत।अम॑न्दत।म॒घऽवा॑।मध्वः॑।अन्ध॑सः।यत्।ई॒म्।मृ॒गाय॑।हन्त॑वे।म॒हाऽव॑धः।स॒हस्र॑ऽभृष्टिम्।उ॒शना॑।व॒धम्।यम॑त्॥  
यः।अ॒स्मै॒।घ्रं॒से।उ॒त।वा॒।यः।ऊध॑नि।सोम॑म्।सु॒नोति॑।भव॑ति।द्यु॒ऽमान्।अह॑।अप॑ऽअप।स॒क्रः।त॒त॒नुष्टि॑म्।ऊ॒ह॒ति॒।त॒नूऽशु॑भ्रम्।म॒घऽवा॑।यः।क॒व॒ऽस॒खः॥  
यस्य॑।अव॑धीत्।पि॒तर॑म्।यस्य॑।मा॒तर॑म्।यस्य॑।श॒क्रोअः।भ्रात॑रम्।न।अतः॑।ई॒ष॒ते॒।वेति॑।इत्।ऊँ॒ इति॑।अ॒स्य॒।प्रऽय॑ता।य॒त॒म्ऽक॒रः।न।किल्बि॑षात्।ई॒ष॒ते॒।वस्वः॑।आ॒ऽक॒रः॥  
न।प॒ञ्चऽभिः॑।द॒शऽभिः॑।व॒ष्टि॒।आ॒ऽरभ॑म्।न।असु॑न्वता।स॒च॒ते॒।पुष्य॑ता।च॒न।जि॒नाति॑।वा॒।इत्।अ॒मु॒या।हन्ति॑।वा॒।धुनिः॑।आ।दे॒व॒ऽयुम्।भ॒ज॒ति॒।गोऽम॑ति।व्र॒जे॥  
वि॒ऽत्वक्ष॑णः।सम्ऽऋ॑तौ।च॒क्र॒म्ऽआ॒स॒जः।असु॑न्वतः।विषु॑णः।सु॒न्व॒तः।वृ॒धः।इन्द्रः॑।विश्व॑स्य।द॒मि॒ता।वि॒ऽभीष॑णः।य॒था॒ऽव॒शम्।न॒य॒ति॒।दास॑म्।आर्यः॑॥  
सम्।ई॒म्।प॒णेः।अ॒ज॒ति॒।भोज॑नम्।मु॒षे।वि।दा॒शुषे॑।भ॒ज॒ति॒।सू॒नर॑म्।वसु॑।दुः॒ऽगे।च॒न।ध्रि॒य॒ते॒।विश्वः॑।आ।पु॒रु।जनः॑।यः।अ॒स्य॒।तवि॑षीम्।अचु॑क्रुधत्॥  
सम्।यत्।जनौ॑।सु॒ऽधनौ॑।वि॒श्वऽश॑र्धसौ।अवे॑त्।इन्द्रः॑।म॒घऽवा॑।गोषु॑।शु॒भ्रिषु॑।युज॑म्।हि।अ॒न्यम्।अकृ॑त।प्र॒ऽवे॒प॒नी।उत्।ई॒म्।गव्य॑म्।सृ॒ज॒ते॒।सत्व॑ऽभिः।धुनिः॑॥  
स॒ह॒स्र॒ऽसाम्।आग्नि॑ऽवेशिम्।गृ॒णी॒षे॒।शत्रि॑म्।अ॒ग्ने॒।उ॒प॒ऽमाम्।के॒तुम्।अ॒र्यः।तस्मै॑।आपः॑।स॒म्ऽयतः॑।पी॒प॒य॒न्त॒।तस्मि॑न्।क्ष॒त्रम्।अम॑ऽवत्।त्वे॒षम्।अ॒स्तु॒॥  
