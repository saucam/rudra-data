

  
त्री।रो॒च॒ना।व॒रु॒ण॒।त्रीन्।उ॒त।द्यून्।त्रीणि॑।मि॒त्र॒।धा॒र॒य॒थः॒।रजां॑सि।व॒वृ॒धा॒नौ।अ॒मति॑म्।क्ष॒त्रिय॑स्य।अनु॑।व्र॒तम्।रक्ष॑माणौ।अ॒जु॒र्यम्॥  
इरा॑ऽवतीः।व॒रु॒ण॒।धे॒नवः॑।वा॒म्।मधु॑ऽमत्।वा॒म्।सिन्ध॑वः।मि॒त्र॒।दु॒ह्रे॒।त्रयः॑।त॒स्थुः॒।वृ॒ष॒भासः॑।ति॒सॄ॒णाम्।धि॒षणा॑नाम्।रे॒तः॒ऽधाः।वि।द्यु॒ऽमन्तः॑॥  
प्रा॒तः।दे॒वीम्।अदि॑तिम्।जो॒ह॒वी॒मि॒।म॒ध्यन्दि॑ने।उत्ऽइ॑ता।सूर्य॑स्य।रा॒ये।मि॒त्रा॒व॒रु॒णा॒।स॒र्वऽता॑ता।ईळे॑।तो॒काय॑।तन॑याय।शम्।योः॥  
या।ध॒र्तारा॑।रज॑सः।रो॒च॒नस्य॑।उ॒त।आ॒दि॒त्या।दि॒व्या।पार्थि॑वस्य।न।वा॒म्।दे॒वाः।अ॒मृताः॑।आ।मि॒न॒न्ति॒।व्र॒तानि॑।मि॒त्रा॒व॒रु॒णा॒।ध्रु॒वाणि॑॥  
