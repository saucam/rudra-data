

  
महि॑।म॒हे।त॒वसे॑।दी॒ध्ये॒।नॄन्।इन्द्रा॑य।इ॒त्था।त॒वसे॑।अत॑व्यान्।यः।अ॒स्मै॒।सु॒ऽम॒तिम्।वाज॑ऽसातौ।स्तु॒तः।जने॑।स॒ऽम॒र्यः॑।चि॒केत॑॥  
सः।त्वम्।नः॒।इ॒न्द्र॒।धि॒य॒सा॒नः।अ॒र्कैः।हरी॑णाम्।वृ॒ष॒न्।योक्त्र॑म्।अ॒श्रेः॒।याः।इ॒त्था।म॒घ॒ऽव॒न्।अनु॑।जोष॑म्।वक्षः॑।अ॒भि।प्र।अ॒र्यः।स॒क्षि॒।जना॑न्॥  
न।ते।ते॒।इ॒न्द्र॒।अ॒भि।अ॒स्मत्।ऋ॒ष्व॒।अयु॑क्तासः।अ॒ब्र॒ह्मता॑।यत्।अस॑न्।तिष्ठ॑।रथ॑म्।अधि॑।तम्।व॒ज्र॒ऽह॒स्त॒।आ।र॒श्मिम्।दे॒व॒।य॒म॒से॒।सु॒ऽअश्वः॑॥  
पु॒रु।यत्।ते॒।इ॒न्द्र॒।सन्ति॑।उ॒क्था।गवे॑।च॒कर्थ॑।उ॒र्वरा॑सु।युध्य॑न्।त॒त॒क्षे।सूर्या॑य।चि॒त्।ओक॑सि।स्वे।वृषा॑।स॒मत्ऽसु॑।दा॒सस्य॑।नाम॑।चि॒त्॥  
व॒यम्।ते।ते॒।इ॒न्द्र॒।ये।च॒।नरः॑।शर्धः॑।ज॒ज्ञा॒नाः।या॒ताः।च॒।रथाः॑।आ।अ॒स्मान्।ज॒ग॒म्या॒त्।अ॒हि॒ऽशु॒ष्म॒।सत्वा॑।भगः॑।न।हव्यः॑।प्र॒ऽभृ॒थेषु॑।चारुः॑॥  
प॒पृ॒क्षेण्य॑म्।इ॒न्द्र॒।त्वे इति॑।हि।ओजः॑।नृ॒म्णानि॑।च॒।नृ॒तमा॑नः।अम॑र्तः।सः।नः॒।एनी॑म्।व॒स॒वा॒नः॒।र॒यिम्।दाः॒।प्र।अ॒र्यः।स्तु॒षे॒।तु॒वि॒ऽम॒घस्य॑।दान॑म्॥  
ए॒व।नः॒।इ॒न्द्र॒।ऊ॒तिऽभिः॑।अ॒व॒।पा॒हि।गृ॒ण॒तः।शू॒र॒।क॒रून्।उ॒त।त्वच॑म्।दद॑तः।वाज॑ऽसातौ।पि॒प्री॒हि।मध्वः॑।सुऽसु॑तस्य।चारोः॑॥  
उ॒त।त्ये।मा॒।पौ॒रु॒ऽकु॒तस्यस्य॑।सू॒रेः।त्र॒सद॑स्योः।हि॒र॒णिनः॑।ररा॑णाः।वह॑न्तु।मा॒।दश॑।श्येता॑सः।अ॒स्य॒।गै॒रि॒ऽक्षि॒तस्य॑।क्रतु॑ऽभिः।नु।स॒श्चे॒॥  
उ॒त।त्ये।मा॒।मा॒रु॒तऽअ॑श्वस्य।शोणाः॑।क्रत्वा॑ऽमघासः।वि॒दथ॑स्य।रा॒तौ।स॒हस्रा॑।मे॒।च्यव॑तानः।ददा॑नः।आ॒नू॒कम्।अ॒र्यः।वपु॑षे।न।आ॒र्च॒त्॥  
उ॒त।त्ये।मा॒।ध्व॒न्य॑स्य।जुष्टाः॑।ल॒क्ष्म॒ण्य॑स्य।सु॒ऽरुचः॑।यता॑नाः।म॒ह्ना।रा॒यः।स॒म्ऽवर॑णस्य।ऋषेः॑।व्र॒जम्।न।गावः॑।प्रऽय॑ताः।अपि॑।ग्म॒न्॥  
