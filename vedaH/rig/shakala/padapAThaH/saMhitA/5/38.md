

  
उ॒रोः।ते॒।इ॒न्द्र॒।राध॑सः।वि॒ऽभ्वी।रा॒तिः।श॒त॒क्र॒तो॒ इति॑ शतऽक्रतो।अध॑।नः॒।वि॒श्व॒ऽच॒र्ष॒णे॒।द्यु॒म्ना।सु॒ऽक्ष॒त्र॒।मं॒ह॒य॒॥  
यत्।ई॒म्।इ॒न्द्र॒।श्र॒वाय्य॑म्।इष॑म्।श॒वि॒ष्ठ॒।द॒धि॒षे।प॒प्र॒थे।दी॒र्घ॒श्रुत्ऽत॑मम्।हिर॑ण्यऽवर्ण।दु॒स्तर॑म्॥  
शुष्मा॑सः।ये।ते॒।अ॒द्रि॒ऽवः॒।मे॒हना॑।के॒त॒ऽसापः॑।उ॒भा।दे॒वौ।अ॒भिष्ट॑ये।दि॒वः।च॒।ग्मः।च॒।रा॒ज॒थः॒॥  
उ॒तो इति॑।नः॒।अ॒स्य।कस्य॑।चि॒त्।दक्ष॑स्य।तव॑।वृ॒त्र॒ऽह॒न्।अ॒स्मभ्य॑म्।नृ॒म्णम्।आ।भा॒र॒।अ॒स्मभ्य॑म्।नृ॒ऽम॒न॒स्य॒से॒॥  
नु।ते॒।आ॒भिः।अ॒भिष्टि॑ऽभिः।तव॑।शर्म॑न्।श॒त॒क्र॒तो॒ इति॑ शतऽक्रतो।इन्द्र॑।स्याम॑।सु॒ऽगो॒पाः।शूर॑।स्याम॑।सु॒ऽगो॒पाः॥  
