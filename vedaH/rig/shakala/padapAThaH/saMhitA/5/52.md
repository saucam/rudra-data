

  
प्र।श्या॒व॒ऽअ॒श्व॒।धृ॒ष्णु॒ऽया।अर्च॑।म॒रुत्ऽभिः।ऋक्व॑ऽभिः।ये।अ॒द्रो॒घम्।अ॒नु॒ऽस्व॒धम्।श्रवः॑।मद॑न्ति।य॒ज्ञियाः॑॥  
ते।हि।स्थि॒रस्य॑।शव॑सः।सखा॑यः।सन्ति॑।धृ॒ष्णु॒ऽया।ते।याम॑न्।आ।धृ॒ष॒त्ऽविनः॑।त्मना॑।पा॒न्ति॒।शश्व॑तः॥  
ते।स्प॒न्द्रासः॑।न।उ॒क्षणः॑।अति॑।स्क॒न्द॒न्ति॒।शर्व॑रीः।म॒रुता॑म्।अध॑।महः॑।दि॒वि।क्ष॒मा।च॒।म॒न्म॒हे॒॥  
म॒रुत्ऽसु॑।वः॒।द॒धी॒म॒हि॒।स्तोम॑म्।य॒ज्ञम्।च॒।धृ॒ष्णु॒ऽया।विश्वे॑।ये।मानु॑षा।यु॒गा।पान्ति॑।मर्त्य॑म्।रि॒षः॥  
अर्ह॑न्तः।ये।सु॒ऽदान॑वः।नरः॑।असा॑मिऽशवसः।प्र।य॒ज्ञम्।य॒ज्ञिये॑भ्यः।दि॒वः।अ॒र्च॒।म॒रुत्ऽभ्यः॑॥  
आ।रु॒क्मैः।आ।यु॒धा।नरः॑।ऋ॒ष्वाः।ऋ॒ष्टीः।अ॒सृ॒क्ष॒त॒।अनु॑।ए॒ना॒न्।अह॑।वि॒ऽद्युतः॑।म॒रुतः॑।जज्झ॑तीःऽइव।भा॒नुः।अ॒र्त॒।त्मना॑।दि॒वः॥  
ये।व॒वृ॒धन्त॑।पार्थि॑वाः।ये।उ॒रौ।अ॒न्तरि॑क्षे।आ।वृ॒जने॑।वा॒।न॒दीना॑म्।स॒धऽस्थे॑।वा॒।म॒हः।दि॒वः॥  
शर्धः॑।मारु॑तम्।उत्।शं॒स॒।स॒त्यऽश॑वसम्।ऋभ्व॑सम्।उ॒त।स्म॒।ते।शु॒भे।नरः॑।प्र।स्प॒न्द्राः।यु॒ज॒त॒।त्मना॑॥  
उ॒त।स्म॒।ते।परु॑ष्ण्याम्।ऊर्णाः॑।व॒स॒त॒।शु॒न्ध्यवः॑।उ॒त।प॒व्या।रथा॑नाम्।अद्रि॑म्।भि॒न्द॒न्ति॒।ओज॑सा॥  
आप॑थयः।विऽप॑थयः।अन्तः॑ऽपथाः।अनु॑ऽपथाः।ए॒तेभिः।मह्य॑म्।नाम॑ऽभिः।य॒ज्ञम्।वि॒ऽस्ता॒रः।ओ॒ह॒ते॒॥  
अध॑।नरः॑।नि।ओ॒ह॒ते॒।अध॑।नि॒ऽयुतः॑।ओ॒ह॒ते॒।अध॑।पारा॑वताः।इति॑।चि॒त्रा।रू॒पाणि॑।दर्श्या॑॥  
छ॒न्दः॒ऽस्तुभः॑।कु॒भ॒न्यवः॑।उत्स॑म्।आ।की॒रिणः॑।नृ॒तुः॒।ते।मे॒।के।चि॒त्।न।ता॒यवः॑।ऊमाः॑।आ॒स॒न्।दृ॒शि।त्वि॒षे॥  
यः।ऋ॒ष्वाः।ऋ॒ष्टिऽवि॑द्युतः।क॒वयः॑।सन्ति॑।वे॒धसः॑।तम्।ऋ॒षे॒।मारु॑तम्।ग॒णम्।न॒म॒स्य।र॒मय॑।गि॒रा॥  
अच्छ॑।ऋ॒षे॒।मारु॑तम्।ग॒णम्।दा॒ना।मि॒त्रम्।न।यो॒षणा॑।दि॒वः।वा॒।धृ॒ष्ण॒वः॒।ओज॑सा।स्तु॒ताः।धी॒भिः।इ॒ष॒ण्य॒त॒॥  
नु।म॒न्वा॒नः।ए॒षा॒म्।दे॒वान्।अच्छ॑।न।व॒क्षणा॑।दा॒ना।स॒चे॒त॒।सू॒रिऽभिः॑।याम॑ऽश्रुतेभिः।अ॒ञ्जिऽभिः॑॥  
प्र।ये।मे॒।ब॒न्धु॒ऽए॒षे।गाम्।वोच॑न्त।सू॒रयः॑।पृश्नि॑म्।वो॒च॒न्त॒।मा॒तर॑म्।अध॑।पि॒तर॑म्।इ॒ष्मिण॑म्।रु॒द्रम्।वो॒च॒न्त॒।शिक्व॑सः॥  
स॒प्त।मे॒।स॒प्त।शा॒किनः॑।एक॑म्ऽएका।श॒ता।द॒दुः॒।य॒मुना॑याम्।अधि॑।शृउ॒तम्।उत्।राधः॑।गव्य॑म्।मृ॒जे॒।नि।राधः॑।अश्व्य॑म्।मृ॒जे॒॥  
