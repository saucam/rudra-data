

  
सुऽस॑मिद्धाय।शो॒चिषे॑।घृ॒तम्।ती॒व्रम्।जु॒हो॒त॒न॒।अ॒ग्नये॑।जा॒तऽवे॑दसे॥  
नरा॒शंसः॑।सु॒सू॒द॒ति॒।इ॒मम्।य॒ज्ञम्।अदा॑भ्यः।क॒विः।हि।मधु॑ऽहस्त्यः॥  
ई॒ळि॒तः।अ॒ग्ने॒।आ।व॒ह॒।इन्द्र॑म्।चि॒त्रम्।इ॒ह।प्रि॒यम्।सु॒ऽखैः।रथे॑भिः।ऊ॒तये॑॥  
ऊर्ण॑ऽम्रदाः॑।वि।प्र॒थ॒स्व॒।अ॒भि।अ॒र्काः।अ॒नू॒ष॒त॒।भव॑।नः॒।शु॒भ्र॒।सा॒तये॑॥  
देवीः॑।द्वारः॑।वि।श्र॒य॒ध्व॒म्।सु॒प्र॒ऽअ॒य॒नाः।नः॒।ऊ॒तये॑।प्रऽप्र॑।य॒ज्ञम्।पृ॒णी॒त॒न॒॥  
सु॒प्रती॑के॒ इति॑ सु॒ऽप्रती॑के।व॒यः॒ऽवृधा॑।य॒ह्वी।ऋ॒तस्य॑।मा॒तरा॑।दो॒षाम्।उ॒षस॑म्।ई॒म॒हे॒॥  
वात॑स्य।पत्म॑न्।ई॒ळि॒ता।दैव्या॑।होता॑रा।मनु॑षः।इ॒मम्।नः॒।य॒ज्ञम्।आ।ग॒त॒म्॥  
इळा॑।सर॑स्वती।म॒ही।ति॒स्रः।दे॒वीः।म॒यः॒ऽभुवः॑।ब॒र्हिः।सी॒द॒न्तु॒।अ॒स्रिध॑ह्॥  
शि॒वः।त्व॒ष्टः॒।इ॒ह।आ॒।ग॒हि॒।वि॒ऽभुः।पोषे॑।उ॒त।त्मना॑।य॒ज्ञेऽय॑ज्ञे।नः॒।उत्।अ॒व॒॥  
यत्र॑।वेत्थ॑।व॒न॒स्प॒ते॒।दे॒वाना॑म्।गुह्या॑।नामा॑नि।तत्र॑।ह॒व्यानि॑।ग॒म॒य॒॥  
स्वाहा॑।अ॒ग्नये॑।वरु॑णाय।स्वाहा॑।इन्द्रा॑य।म॒रुत्ऽभ्यः॑।स्वाहा॑।दे॒वेभ्यः॑।ह॒विः॥  
