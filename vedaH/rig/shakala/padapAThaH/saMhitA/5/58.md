

  
तम्।ऊँ॒ इति॑।नू॒नम्।तवि॑षीऽमन्तम्।ए॒षा॒म्।स्तु॒षे।ग॒णम्।मारु॑तम्।नव्य॑सीनाम्।ये।आ॒शुऽअ॑श्वाः।अम॑ऽवत्।वह॑न्ते।उ॒त।ई॒शि॒रे॒।अ॒मृत॑स्य।स्व॒ऽराजः॑॥  
त्वे॒षम्।ग॒णम्।त॒वस॑म्।खादि॑ऽहस्तम्।धुनि॑ऽव्रतम्।मा॒यिन॑म्।दाति॑ऽवारम्।म॒यः॒ऽभुवः॑।ये।अमि॑ताः।म॒हि॒ऽत्वा।वन्द॑स्व।वि॒प्र॒।तु॒वि॒ऽराध॑सः।नॄन्॥  
आ।वः॒।य॒न्तु॒।उद॒ऽवा॒हासः॑।अ॒द्य।वृ॒ष्टिम्।ये।विश्वे॑।म॒रुतः॑।जु॒नन्ति॑।अ॒यम्।यः।अ॒ग्निः।म॒रु॒तः॒।सम्ऽइ॑द्धः।ए॒तम्।जु॒ष॒ध्व॒म्।क॒व॒यः॒।यु॒वा॒नः॒॥  
यू॒यम्।राजा॑नम्।इर्य॑म्।जना॑य।वि॒भ्व॒ऽत॒ष्टम्।ज॒न॒य॒थ॒।य॒ज॒त्राः॒।यु॒ष्मत्।ए॒ति॒।मु॒ष्टि॒ऽहा।बा॒हुऽजू॑तः।यु॒ष्मत्।सत्ऽअ॑श्वः।म॒रु॒तः॒।सु॒ऽवीरः॑॥  
अ॒राःऽइ॑व।इत्।अच॑रमाः।अहा॑ऽइव।प्रऽप्र॑।जा॒य॒न्ते॒।अक॑वाः।महः॑ऽभिः।पृश्नेः॑।पु॒त्राः।उ॒प॒ऽमासः॑।रभि॑ष्ठाः।स्वया॑।म॒त्या।म॒रुतः॑।सम्।मि॒मि॒क्षुः॒॥  
यत्।प्र।अया॑सिष्ट।पृष॑तीभिः।अश्वैः॑।वी॒ळु॒प॒विऽभिः॑।म॒रु॒तः॒।रथे॑भिः।क्षोद॑न्ते।आपः॑।रि॒ण॒ते।वना॑नि।अव॑।उ॒स्रियः॑।वृ॒ष॒भः।क्र॒न्द॒तु॒।द्यौः॥  
प्रथि॑ष्ट।याम॑न्।पृ॒थि॒वी।चि॒त्।ए॒षा॒म्।भर्ता॑ऽइव।गर्भ॑म्।स्वम्।इत्।शवः॑।धुः।वाता॑न्।हि।अश्वा॑न्।धु॒रि।आ॒ऽयु॒यु॒ज्रे।व॒र्षम्।स्वेद॑म्।च॒क्रि॒रे॒।रु॒द्रिया॑सः॥  
ह॒ये।नरः॑।मरु॑तः।मृ॒ळत॑।नः॒।तुवि॑ऽमघासः।अमृ॑ताः।ऋत॑ऽज्ञाः।सत्य॑ऽश्रुतः।कव॑यः।युवा॑नः।बृह॑त्ऽगिरयः।बृ॒हत्।उ॒क्षमा॑णाः॥  
