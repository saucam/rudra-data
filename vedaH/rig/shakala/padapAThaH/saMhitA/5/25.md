

  
अच्छ॑।वः॒।अ॒ग्निम्।अव॑से।दे॒वम्।गा॒सि॒।सः।नः॒।वसुः॑।रास॑त्।पु॒त्रः।ऋ॒षू॒णाम्।ऋ॒तऽवा॑।प॒र्ष॒ति॒।द्वि॒षः॥  
सः।हि।स॒त्यः।यम्।पूर्वे॑।चित्।दे॒वासः॑।चि॒त्।यम्।ई॒धि॒रे।होता॑रम्।म॒न्द्रऽजि॑ह्वम्।इत्।सु॒दी॒तिऽभिः॑।वि॒भाऽव॑सुम्॥  
सः।नः॒।धी॒ती।वरि॑ष्थया।श्रेष्ठ॑या।च॒।सुऽम॒त्या।अग्ने॑।रा॒यः।दि॒दी॒हि॒।नः॒।सु॒वृ॒क्तिऽभिः॑।व॒रे॒ण्य॒॥  
अ॒ग्निः।दे॒वेषु॑।रा॒ज॒ति॒।अ॒ग्निः।मर्ते॑षु।आ॒ऽवि॒शन्।अ॒ग्निः।नः॒।ह॒व्य॒ऽवाह॑नः॑।अ॒ग्निम्।धी॒भिः।स॒प॒र्य॒त॒॥  
अ॒ग्निः।तु॒विश्र॑वःऽतमम्।तु॒विऽब्र॑ह्माणम्।उ॒त्ऽत॒मम्।अ॒तूर्त॑म्।श्र॒व॒यत्ऽप॑तिम्।पु॒त्रन्।द॒दा॒ति॒।दा॒शुषे॑॥  
अ॒ग्निः।द॒दा॒ति॒।सत्ऽप॑तिम्।स॒साह॑।यः।यु॒धा।नृऽभिः॑।अ॒ग्निः।अत्य॑म्।र॒घु॒ऽस्यद॑म्।जेता॑रम्।अप॑राऽजितम्॥  
यत्।वाहि॑ष्ठम्।तत्।अ॒ग्नये॑।बृ॒हत्।अ॒र्च॒।वि॒भा॒व॒सो॒ इति॑ विभाऽवसो।महि॑षीऽइव।त्वत्।र॒यिः।त्वत्।वाजाः॑।उत्।ई॒रते॥  
तव॑।द्यु॒ऽमन्तः॑।अ॒र्चयः॑।ग्रावा॑ऽइव।उ॒च्य॒ते॒।बृ॒हत्।उ॒तो इति॑।ते॒।त॒न्य॒तुः।य॒था॒।स्वा॒नः।अ॒र्त॒।त्मना॑।दि॒वः॥  
ए॒व।अ॒ग्निम्।व॒सु॒ऽयवः॑।स॒ह॒सा॒नम्।व॒व॒न्दि॒म॒।सः।नः॒।विश्वा॑।अति॑।द्विषः॑।पर्ष॑त्।ना॒वाऽइ॑व।सु॒ऽक्रतुः॑॥  
