

  
इन्द्रा॑ग्नी॒ इति॑।यम्।अव॑थः।उ॒भा।वाजे॑षु।मर्त्य॑म्।दृ॒ळ्हा।चि॒त्।सः।प्र।भे॒द॒ति॒।द्यु॒म्ना।वाणीः॑ऽइव।त्रि॒तः॥  
या।पृत॑नासु।दु॒स्तरा॑।या।वाजे॑षु।श्र॒वाय्या॑।या।पञ्च॑।च॒र्ष॒णीः।अ॒भि।इ॒न्द्रा॒ग्नी इति॑।ता।ह॒वा॒म॒हे॒॥  
तयोः॑।इत्।अम॑ऽवत्।शवः॑।ति॒ग्मा।दि॒द्युत्।म॒घोनोः॑।प्रति॑।द्रुणा॑।गभ॑स्त्योः।गवा॑म्।वृ॒त्र॒ऽघ्ने।आ।ई॒ष॒ते॒॥  
आ।वा॒म्।एषे॑।रथा॑नाम्।इ॒न्द्रा॒ग्नी इति॑।ह॒वा॒म॒हे॒।पती॒ इति॑।तु॒रस्य॑।राध॑सः।वि॒द्वांसा॑।गिर्व॑णःऽतमा॥  
ता।वृ॒धन्तौ॑।अनु॑।द्यून्।मर्ता॑य।दे॒वौ।अ॒दभा॑।अर्ह॑न्ता।चि॒त्।पु॒रः।द॒धे॒।अंशा॑ऽइव।दे॒वौ।अर्व॑ते॥  
ए॒व।इ॒न्द्रा॒ग्निऽभ्या॑म्।अहा॑वि।ह॒व्यम्।सू॒ष्य॑म्।घ्ऋ॒तम्।न।पू॒तम्।अद्रि॑ऽभिः।ता।सू॒रिषु॑।श्रवः॑।बृ॒हत्।र॒यिम्।गृ॒णत्ऽसु॑।दि॒धृ॒त॒म्।इष॑म्।गृ॒णत्ऽसु॑।दि॒धृ॒त॒म्॥  
