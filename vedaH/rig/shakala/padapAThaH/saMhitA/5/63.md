

  
ऋत॑स्य।गो॒पौ॒।अधि॑।ति॒ष्ठ॒थः॒।रथ॑म्।सत्य॑ऽधर्माणा।प॒र॒मे।विऽओ॑मनि।यम्।अत्र॑।मि॒त्रा॒व॒रु॒णा॒।अव॑थः।यु॒वम्।तस्मै॑।वृ॒ष्टिः।मधु॑ऽमत्।पि॒न्व॒ते॒।दि॒वः॥  
स॒म्ऽराजौ॑।अ॒स्य।भुव॑नस्य।रा॒ज॒थः॒।मित्रा॑वरुणा।वि॒दथे॑।स्वः॒ऽदृशा॑।वृ॒ष्टिम्।वा॒म्।राधः॑।अ॒मृ॒त॒ऽत्वम्।ई॒म॒हे॒।द्यावा॑पृथि॒वी इति॑।वि।च॒र॒न्ति॒।त॒न्यवः॑॥  
स॒म्ऽराजौ॑।उ॒ग्रा।वृ॒ष॒भा।दि॒वः।पती॑ इति॑।पृ॒थि॒व्याः।मि॒त्रावरु॑णा।विच॑र्षणी॒ इति॒ विऽच॑र्षणी।चि॒त्रेभिः॑।अ॒भ्रैः।उप॑।ति॒ष्ठ॒थः॒।रव॑म्।द्याम्।व॒र्ष॒य॒थः॒।असु॑रस्य।मा॒यया॑॥  
मा॒या।वा॒म्।मि॒त्रा॒व॒रु॒णा॒।दि॒वि।श्रि॒ता।सूर्यः॑।ज्योतिः॑।च॒र॒ति॒।चि॒त्रम्।आयु॑धम्।तम्।अ॒भ्रेण॑।वृ॒ष्ट्या।गू॒ह॒थः॒।दि॒वि।पर्ज॑न्य।द्र॒प्सा।मधु॑ऽमन्तः।ई॒र॒ते॒॥  
रथ॑म्।यु॒ञ्ज॒ते॒।म॒रुतः॑।शु॒भे।सु॒खम्।शूरः॑।न।मि॒त्रा॒व॒रु॒णा॒।गोऽइ॑ष्टिषु।रजां॑सि।चि॒त्रा।वि।च॒र॒न्ति॒।त॒न्यवः॑।दि॒वः।स॒म्ऽरा॒जा॒।पय॑सा।नः॒।उ॒क्ष॒त॒म्॥  
वाच॑म्।सु।मि॒त्रा॒व॒रु॒णौ॒।इरा॑ऽवतीम्।प॒र्जन्यः॑।चि॒त्राम्।व॒द॒ति॒।त्विषि॑ऽमतीम्।अ॒भ्रा।व॒स॒त॒।म॒रुतः॑।सु।मा॒यया॑।द्याम्।व॒र्ष॒य॒त॒म्।अ॒रु॒णाम्।अ॒रे॒पस॑म्॥  
धर्म॑णा।मि॒त्रा॒व॒रु॒णा॒।वि॒पः॒ऽचि॒ता॒।व्र॒ता।र॒क्षे॒थे॒ इति॑।असु॑रस्य।मा॒यया॑।ऋ॒तेन॑।विश्व॑म्।भुव॑नम्।वि।रा॒ज॒थः॒।सूर्य॑म्।आ।ध॒त्थः॒।दि॒वि।चित्र्य॑म्।रथ॑म्॥  
