

  
आ।धे॒नवः॑।पय॑सा।तूर्णि॑ऽअर्थाः।अम॑र्धन्तीः।उप॑।नः॒।य॒न्तु॒।मध्वा॑।म॒हः।रा॒ये।बृ॒ह॒तीः।स॒प्त।विप्रः॑।म॒यः॒ऽभुवः॑।ज॒रि॒ता।जो॒ह॒वी॒ति॒॥  
आ।सु॒ऽस्तु॒ती।नम॑सा।व॒र्त॒यध्यै॑।द्यावा॑।वाजा॑य।पृ॒थि॒वी इति॑।अमृ॑ध्रे॒ इति॑।पि॒ता।मा॒ता।मधु॑ऽवचाः।सु॒ऽहस्ता॑।भरे॑ऽभरे।नः॒।य॒शसौ॑।अ॒वि॒ष्टा॒म्॥  
अध्व॑र्यवः।च॒कृ॒ऽवांसः॑।मधू॑नि।प्र।वा॒यवे॑।भ॒र॒त॒।चारु॑।शु॒क्रम्।होता॑ऽइव।नः॒।प्र॒थ॒मः।पा॒हि॒।अ॒स्य।देव॑।मध्वः॑।र॒रि॒म।ते॒।मदा॑य॥  
दश॑।क्षिपः॑।यु॒ञ्ज॒ते॒।बा॒हू इति॑।अद्रि॑म्।सोम॑स्य।या।श॒मि॒तारा॑।सु॒ऽहस्ता॑।मध्वः॑।रस॑म्।सु॒ऽगभ॑स्तिः।गि॒रि॒ऽस्थाम्।चनि॑श्चदत्।दु॒दु॒हे॒।शु॒क्रम्।अं॒शुः॥  
असा॑वि।ते॒।जु॒जु॒षा॒णाय॑।सोमः॑।क्रत्वे॑।दक्षा॑य।बृ॒ह॒ते।मदा॑य।हरी॒ इति॑।रथे॑।सु॒ऽधुरा॑।योगे॑।अ॒र्वाक्।इन्द्र॑।प्रि॒या।कृ॒णु॒हि॒।हू॒यमा॑नः॥  
आ।नः॒।म॒हीम्।अ॒रम॑तिम्।स॒ऽजोषाः॑।ग्नाम्।दे॒वीम्।नम॑सा।रा॒तऽह॑व्याम्।मधोः॑।मदा॑य।बृ॒ह॒तीम्।ऋ॒त॒ऽज्ञाम्।आ।अ॒ग्ने॒।व॒ह॒।प॒थिऽभिः॑।दे॒व॒ऽयानैः॑॥  
अ॒ञ्जन्ति॑।यम्।प्र॒थय॑न्तः।न।विप्राः॑।व॒पाऽव॑न्तम्।न।अ॒ग्निना॑।तप॑न्तः।पि॒तुः।न।पु॒त्रः।उ॒पसि॑।प्रेष्ठः॑।आ।घ॒र्मः।अ॒ग्निम्।ऋ॒तय॑न्।अ॒सा॒दि॒॥  
अच्छ॑।म॒ही।बृ॒ह॒ती।शम्ऽत॑मा।गीः।दू॒तः।न।ग॒न्तु॒।अ॒श्विना॑।हु॒वध्यै॑।म॒यः॒ऽभुवा॑।स॒रथा॑।आ।या॒त॒म्।अ॒र्वाक्।ग॒न्तम्।नि॒ऽधिम्।धुर॑म्।आ॒णिः।न।नाभि॑म्॥  
प्र।तव्य॑सः।नमः॑ऽउक्तिम्।तु॒रस्य॑।अ॒हम्।पू॒ष्णः।उ॒त।वा॒योः।अ॒दि॒क्षि॒।या।राध॑सा।चो॒दि॒तारा॑।म॒ती॒नाम्।या।वाज॑स्य।द्र॒वि॒णः॒ऽदौ।उ॒त।त्मन्॥  
आ।नाम॑ऽभिः।म॒रुतः॑।व॒क्षि॒।विश्वा॑न्।आ।रू॒पेभिः॑।जा॒त॒ऽवे॒दः॒।हु॒वा॒नः।य॒ज्ञम्।गिरः॑।ज॒रि॒तुः।सु॒ऽस्तु॒तिम्।च॒।विश्वे॑।ग॒न्त॒।म॒रु॒तः॒।विश्वे॑।ऊ॒ती॥  
आ।नः॒।दि॒वः।बृ॒ह॒तः।पर्व॑तात्।आ।सर॑स्वती।य॒ज॒ता।ग॒न्तु॒।य॒ज्ञम्।हव॑म्।दे॒वी।जु॒जु॒षा॒णा।घृ॒ताची॑।श॒ग्माम्।नः॒।वाच॑म्।उ॒श॒ती।शृ॒णो॒तु॒॥  
आ।वे॒धस॑म्।नील॑ऽपृष्ठम्।बृ॒हन्त॑म्।बृह॒स्पति॑म्।सद॑ने।सा॒द॒य॒ध्व॒म्।सा॒दत्ऽयो॑निम्।दमे॑।आ।दी॒दि॒ऽवांसम्।हिर॑ण्यऽवर्णम्।अ॒रु॒षम्।स॒पे॒म॒॥  
आ।ध॒र्ण॒सिः॒।बृ॒हत्ऽदि॑वः।ररा॑णः।विश्वे॑भिः।ग॒न्तु॒।ओम॑ऽभिः।हु॒वा॒नः।ग्नाः।वसा॑नः।ओष॑धीः।अमृ॑ध्रः।त्रि॒धातु॑ऽशृङ्गः।वृ॒ष॒भः।व॒यः॒ऽधाः॥  
मा॒तुः।प॒दे।प॒र॒मे।शु॒क्रे।आ॒योः।वि॒प॒न्यवः॑।रा॒स्पि॒रासः॑।अ॒ग्म॒न्।सु॒ऽशेव्य॑म्।नम॑सा।रा॒तऽह॑व्याः।शिशु॑म्।मृ॒ज॒न्ति॒।आ॒यवः॑।न।वा॒से॥  
बृ॒हत्।वयः॑।बृ॒ह॒ते।तुभ्य॑म्।अ॒ग्ने॒।धि॒या॒ऽजुरः॑।मि॒थु॒नासः॑।स॒च॒न्त॒।दे॒वःऽदे॑वः।सु॒ऽहवः॑।भू॒तु॒।मह्य॑म्।मा।नः॒।मा॒ता।पृ॒थि॒वी।दुः॒ऽम॒तौ।धा॒त्॥  
उ॒रौ।दे॒वाः॒।अ॒नि॒ऽबा॒धे।स्या॒म॒॥  
सम्।अ॒श्विनोः॑।अव॑सा।नूत॑नेन।म॒यः॒ऽभुवा॑।सु॒ऽप्रनी॑ती।ग॒मे॒म॒।आ।नः॒।र॒यिम्।व॒ह॒त॒म्।आ।उ॒त।वी॒रान्।आ।विश्वा॑नि।अ॒मृ॒ता॒।सौभ॑गानि॥  
