

  
कूऽस्थः॑।दे॒वौ॒।अ॒श्वि॒ना॒।अ॒द्य।दि॒वः।म॒ना॒व॒सू॒ इति॑।तत्।श्र॒व॒थः॒।वृ॒ष॒ण्व॒सू॒ इति॑ वृषण्ऽवसू।अत्रिः॑।वा॒म्।आ।वि॒वा॒स॒ति॒॥  
कुह॑।त्या।कुह॑।नु।श्रु॒ता।दि॒वि।दे॒वा।नास॑त्या।कस्मि॑न्।आ।य॒त॒थः॒।जने॑।कः।वा॒म्।न॒दीना॑म्।सचा॑॥  
कम्।या॒थः॒।कम्।ह॒।ग॒च्छ॒थः॒।कम्।अच्छ॑।यु॒ञ्जा॒थे॒ इति॑।रथ॑म्।कस्य॑।ब्रह्मा॑णि।र॒ण्य॒थः॒।व॒यम्।वा॒म्।उ॒श्म॒सि॒।इ॒ष्टये॑॥  
पौ॒रम्।चि॒त्।हि।उ॒द॒ऽप्रुत॑म्।पौर॑।पौ॒राय॑।जिन्व॑थः।यत्।ई॒म्।गृ॒भी॒तऽता॑तये।सिं॒हम्ऽइ॑व।द्रु॒हः।प॒दे॥  
प्र।च्यवा॑नात्।जु॒जु॒रुषः॑।व॒व्रिम्।अत्क॑म्।न।मु॒ञ्च॒थः॒।युवा॑।यदि॑।कृ॒थः।पुनः॑।आ।काम॑म्।ऋ॒ण्वे॒।व॒ध्वः॑॥  
अस्ति॑।हि।वा॒म्।इ॒ह।स्तो॒ता।स्मसि॑।वा॒म्।स॒म्ऽदृशि॑।श्रि॒ये।नु।श्रु॒तम्।मे॒।आ।ग॒त॒म्।अवः॑ऽभिः।वा॒जि॒नी॒व॒सू॒ इति॑ वाजिनीऽवसू॥  
कः।वा॒म्।अ॒द्य।पु॒रू॒णाम्।आ।व॒व्ने॒।मर्त्या॑नाम्।कः।विप्रः॑।वि॒प्र॒ऽवा॒ह॒सा॒।कः।य॒ज्ञैः।वा॒जि॒नी॒व॒सू॒ इति॑ वाजिनीऽवसू॥  
आ।वा॒म्।रथः॑।रथा॑नाम्।येष्ठः॑।या॒तु॒।अ॒श्वि॒ना॒।पु॒रु।चि॒त्।अ॒स्म॒ऽयुः।ति॒रः।आ॒ङ्गू॒षः।मर्त्ये॑षु।आ॥  
शम्।ऊँ॒ इति॑।सु।वा॒म्।म॒धु॒ऽयु॒वा॒।अ॒स्माक॑म्।अ॒स्तु॒।च॒र्कृ॒तिः।अ॒र्वा॒ची॒ना।वि॒ऽचे॒त॒सा॒।विऽभिः॑।श्ये॒नाऽइ॑व।दी॒य॒त॒म्॥  
अश्वि॑ना।यत्।ह॒।कर्हि॑।चि॒त्।शु॒श्रु॒यात॑म्।इ॒मम्।हव॑म्।वस्वीः॑।ऊँ॒ इति॑।सु।वा॒म्।भुजः॑।पृ॒ञ्चन्ति॑।सु।वा॒म्।पृचः॑॥  
