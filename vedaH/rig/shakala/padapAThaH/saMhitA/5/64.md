

  
वरु॑णम्।वः॒।रि॒शाद॑सम्।ऋ॒चा।मि॒त्रम्।ह॒वा॒म॒हे॒।परि॑।व्र॒जा॑ऽइ॑व।बा॒ह्वोः।ज॒ग॒न्वांसा॑।स्वः॑ऽनरम्॥  
ता।बा॒हवा॑।सु॒ऽचे॒तुना॑।प्र।य॒न्त॒म्।अ॒स्मै॒।अर्च॑ते।शेव॑म्।हि।जा॒र्य॑म्।वा॒म्।विश्वा॑सु।क्षासु॑।जोगु॑वे॥  
यत्।नू॒नम्।अ॒श्याम्।गति॑म्।मि॒त्रस्य॑।या॒या॒म्।प॒था।अस्य॑।प्रि॒यस्य॑।शर्म॑णि।अहिं॑सानस्य।स॒श्चि॒रे॒॥  
यु॒वाभ्या॑म्।मि॒त्रा॒व॒रु॒णा॒।उ॒प॒ऽमम्।धे॒या॒म्।ऋ॒चा।यत्।ह॒।क्षये॑।म॒घोना॑म्।स्तो॒तॄ॒णाम्।च॒।स्पू॒र्धसे॑॥  
आ।नः॒।मि॒त्र॒।सु॒दी॒तिऽभिः॑।वरु॑णः।च॒।स॒धऽस्थे॑।आ।स्वे।क्षये॑।म॒घोना॑म्।सखी॑नाम्।च॒।वृ॒धसे॑॥  
यु॒वम्।नः॒।येषु॑।व॒रु॒णा॒।क्ष॒त्रम्।बृ॒हत्।च॒।बि॒भृ॒थः।उ॒रु।नः॒।वाज॑ऽसातये।कृ॒तम्।रा॒ये।स्व॒स्तये॑॥  
उ॒च्छन्त्या॑म्।मे॒।य॒ज॒ता।दे॒वऽक्ष॑त्रे।रुश॑त्ऽगवि।सु॒तम्।सोम॑म्।न।ह॒स्तिऽभिः॑।आ।प॒ट्ऽभिः।धा॒व॒त॒म्।न॒रा॒।बिभ्र॑तौ।अ॒र्च॒नान॑सम्॥  
