

  
कः।वे॒द॒।जान॑म्।ए॒षा॒म्।कः।वा॒।पु॒रा।सु॒म्नेषु॑।आ॒स॒।म॒रुता॑म्।यत्।यु॒यु॒ज्रे।कि॒ला॒स्यः॑॥  
आ।ए॒तान्।रथे॑षु।त॒स्थुषः॑।कः।शु॒श्रा॒व॒।क॒था।य॒युः॒।कस्मै॑।स॒स्रुः॒।सु॒ऽदासे॑।अनु॑।आ॒पयः॑।इळा॑भिः।वृ॒ष्टयः॑।स॒ह॥  
ते।मे॒।आहुः॑।ये।आ॒ऽय॒युः।उप॑।द्युऽभिः॑।विऽभिः॑।मदे॑।नरः॑।मर्याः॑।अ॒रे॒पसः॑।इ॒मान्।पश्य॑न्।इति॑।स्तु॒हि॒॥  
ये।अ॒ञ्जिषु॑।ये।वाशी॑षु।स्वऽभा॑नवः।स्र॒क्षु।रु॒क्मेषु॑।खा॒दिषु॑।श्रा॒याः।रथे॑षु।धन्व॑ऽसु॥  
यु॒ष्माक॑म्।स्म॒।रथा॑न्।अनु॑।मु॒दे।द॒धे॒।म॒रु॒तः॒।जी॒र॒ऽदा॒न॒वः॒।वृ॒ष्टी।द्यावः॑।य॒तीःऽइ॑व॥  
आ।यम्।नरः॑।सु॒ऽदान॑वः।द॒दा॒शुषे॑।दि॒वः।कोश॑म्।अचु॑च्यवुः।वि।प॒र्जन्य॑म्।सृ॒ज॒न्ति॒।रोद॑सी॒ इति॑।अनु॑।धन्व॑ना।य॒न्ति॒।वृ॒ष्टयः॑॥  
त॒तृ॒दा॒नाः।सिन्ध॑वः।क्षोद॑सा।रजः॑।प्र।स॒स्रुः॒।धे॒नवः॑।य॒था॒।स्य॒न्नाः।अश्वाः॑ऽइव।अध्व॑नः।वि॒ऽमोच॑ने।वि।यत्।वर्त॑न्ते।ए॒न्यः॑॥  
आ।या॒त॒।म॒रु॒तः॒।दि॒वः।आ।अ॒न्तरि॑क्षात्।अ॒मात्।उ॒त।मा।अव॑।स्था॒त॒।प॒रा॒ऽवतः॑॥  
मा।वः॒।र॒सा।अनि॑तभा।कुभा॑।क्रुमुः॑।मा।वः॒।सिन्धुः॑।नि।री॒र॒म॒त्।मा।वः॒।परि॑।स्था॒त्।स॒रयुः॑।पु॒री॒षिणी॑।अ॒स्मे इति॑।इत्।सु॒म्नम्।अ॒स्तु॒।वः॒॥  
तम्।वः॒।शर्ध॑म्।रथा॑नाम्।त्वे॒षम्।ग॒णम्।मारु॑तम्।नव्य॑सीनाम्।अनु॑।प्र।य॒न्ति॒।वृ॒ष्टयः॑॥  
शर्ध॑म्ऽशर्धम्।वः॒।ए॒षा॒म्।व्रात॑म्ऽव्रातम्।ग॒णम्ऽग॑णम्।सु॒श॒स्तिऽभिः॑।अनु॑।क्रा॒मे॒म॒।धी॒तिऽभिः॑॥  
कस्मै॑।अ॒द्य।सुऽजा॑ताय।रा॒तऽह॑व्याय।प्र।य॒युः॒।ए॒ना।यामे॑न।म॒रुतः॑॥  
येन॑।तो॒काय॑।तन॑याय।धा॒न्य॑म्।बीज॑म्।वह॑ध्वे।अक्षि॑तम्।अ॒स्मभ्य॑म्।तत्।ध॒त्त॒न॒।यत्।वः॒।ईम॑हे।राधः॑।वि॒श्वऽआयु।सौभ॑गम्॥  
अति॑।इ॒या॒म॒।नि॒दः।ति॒रः।स्व॒स्तिऽभिः॑।हि॒त्वा।अ॒व॒द्यम्।अरा॑तीः।वृ॒ष्ट्वी।सम्।योः।आपः॑।उ॒स्रि।भे॒ष॒जम्।स्याम॑।म॒रु॒तः॒।स॒ह॥  
सु॒ऽदे॒वः।स॒म॒ह॒।अ॒स॒ति॒।सु॒ऽवीरः॑।न॒रः॒।म॒रु॒तः॒।सः।मर्त्यः॑।यम्।त्राय॑ध्वे।स्याम॑।ते॥  
स्तु॒हि।भो॒जान्।स्तु॒व॒तः।अ॒स्य॒।याम॑नि।रण॑म्।गावः॑।न।यव॑से।य॒तः।पूर्वा॑न्ऽइव।सखी॑न्।अनु॑।ह्व॒य॒।गि॒रा।गृ॒णी॒हि॒।का॒मिनः॑॥  
