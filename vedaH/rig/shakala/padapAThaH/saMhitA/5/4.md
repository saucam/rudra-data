

  
त्वाम्।अ॒ग्ने॒।वसु॑ऽपतिम्।वसू॑नाम्।अ॒भि।प्र।म॒न्दे॒।अ॒ध्व॒रेषु॑।रा॒ज॒न्।त्वया॑।वाज॑म्।वा॒ज॒ऽयन्तः॑।ज॒ये॒म॒।अ॒भि।स्या॒म॒।पृ॒त्सु॒तीः।मर्त्या॑नाम्॥  
ह॒व्य॒ऽवाट्।अ॒ग्निः।अ॒जरः॑।पि॒ता।नः॒।वि॒ऽभुः।वि॒भाऽवा॑।सु॒ऽदृशी॑कः।अ॒स्मे इति॑।सु॒ऽगा॒र्ह॒प॒त्याः।सम्।इषः॑।दि॒दी॒हि॒।अ॒स्म॒द्र्य॑क्।सम्।मि॒मी॒हि॒।श्रवां॑सि॥  
वि॒शाम्।क॒विम्।वि॒श्पति॑म्।मानु॑षीणाम्।शुचि॑म्।पा॒व॒कम्।घृ॒तऽपृ॑ष्ठम्।अ॒ग्निम्।नि।होता॑रम्।वि॒श्व॒ऽविद॑म्।द॒धि॒ध्वे॒।सः।दे॒वेषु॑।व॒न॒ते॒।वार्या॑णि॥  
जु॒षस्व॑।अ॒ग्ने॒।इळ॑या।स॒ऽजोषाः॑।यत॑मानः।र॒श्मिऽभिः॑।सूर्य॑स्य।जु॒षस्व॑।नः॒।स॒म्ऽइध॑म्।जा॒त॒ऽवे॒दः॒।आ।च॒।दे॒वान्।ह॒विः॒ऽअद्या॑य।व॒क्षि॒॥  
जुष्टः॑।दमू॑नाः।अति॑थिः।दु॒रो॒णे।इ॒मम्।नः॒।य॒ज्ञम्।उप॑।या॒हि॒।वि॒द्वान्।विश्वा॑।अ॒ग्ने॒।अ॒भि॒ऽयुजः॑।वि॒ऽहत्य॑।श॒त्रु॒ऽय॒ताम्।आ।भ॒र॒।भोज॑नानि॥  
वे॒धेन॑।दस्यु॑म्।प्र।हि।चा॒तय॑स्व।वयः॑।कृ॒ण्वा॒नः।त॒न्वे॑।स्वायै॑।पिप॑र्षि।यत्।स॒ह॒सः॒।पु॒त्र॒।दे॒वान्।सः।अ॒ग्ने॒।पा॒हि॒।नृ॒ऽत॒म॒।वाजे॑।अ॒स्मान्॥  
व॒यम्।ते॒।अ॒ग्ने॒।उ॒क्थैः।वि॒धे॒म॒।व॒यम्।ह॒व्यैः।पा॒व॒क॒।भ॒द्र॒ऽशो॒चे॒।अ॒स्मे इति॑।र॒यिम्।वि॒श्वऽवा॑रम्।सम्।इ॒न्व॒।अ॒स्मे इति॑।विश्वा॑नि।द्रवि॑णानि।धे॒हि॒॥  
अ॒स्माक॑म्।अ॒ग्ने॒।अ॒ध्व॒रम्।जु॒ष॒स्व॒।सह॑सः।सू॒नो॒ इति॑।त्रि॒ऽस॒ध॒स्थ॒।ह॒व्यम्।व॒यम्।दे॒वेषु॑।सु॒ऽकृतः॑।स्या॒म॒।शर्म॑णा।नः॒।त्रि॒ऽवरू॑थेन।पा॒हि॒॥  
विश्वा॑नि।नः॒।दुः॒ऽगहा॑।जा॒त॒ऽवे॒दः॒।सिन्धु॑म्।न।ना॒वा।दुः॒ऽइ॒ता।अति॑।प॒र्षि॒।अग्ने॑।अ॒त्रि॒ऽवत्।नम॑सा।गृ॒णा॒नः।अ॒स्माक॑म्।बो॒धि॒।अ॒वि॒ता।त॒नूना॑म्॥  
यः।त्वा॒।हृ॒दा।की॒रिणा॑।मन्य॑मानः।अम॑र्त्यम्।मर्त्यः॑।जोह॑वीमि।जात॑ऽवेदः।यशः॑।अ॒स्मासु॑।धे॒हि॒।प्र॒ऽजाभिः॑।अ॒ग्ने॒।अ॒मृ॒त॒ऽत्वम्।अ॒श्या॒म्॥  
यस्मै॑।त्वम्।सु॒ऽकृते॑।जा॒त॒ऽवे॒दः॒।ऊँ॒ इति॑।लो॒कम्।अ॒ग्ने॒।कृ॒णवः॑।स्यो॒नम्।अ॒श्विन॑म्।सः।पु॒त्रिण॑म्।वी॒रऽव॑न्तम्।गोऽम॑न्तम्।र॒यिम्।न॒श॒ते॒।स्व॒स्ति॥  
