

  
अर्च॑न्तः।त्वा॒।ह॒वा॒म॒हे॒।अर्च॑न्तः।सम्।इ॒धी॒म॒हि॒।अग्ने॑।अर्च॑न्तः।ऊ॒तये॥  
अ॒ग्नेः।स्तोम॑म्।म॒ना॒म॒हे॒।सि॒ध्रम्।अ॒द्य।दि॒वि॒ऽस्पृशः॑।दे॒वस्य॑।द्र॒वि॒ण॒स्यवः॑॥  
अ॒ग्निः।जु॒ष॒त॒।नः॒।गिरः॑।होता॑।यः।मानु॑षेषु।आ।सः।य॒क्ष॒त्।दैव्य॑म्।जन॑म्॥  
त्वम्।अ॒ग्ने॒।स॒ऽप्रथाः॑।अ॒सि॒।जुष्टः॑।होता॑।वरे॑ण्यः।त्वया॑।य॒ज्ञम्।वि।त॒न्व॒ते॒॥  
त्वाम्।अ॒ग्ने॒।वा॒ज॒ऽसात॑मम्।विप्राः॑।व॒र्ध॒न्ति॒।सुऽस्तु॑तम्।सः।नः॒।रा॒स्व॒।सु॒ऽवीर्य॑म्॥  
अग्ने॑।ने॒मिः।अ॒रान्ऽइ॑व।दे॒वान्।त्वम्।प॒रि॒ऽभूः।अ॒सि॒।आ।राधः॑।चि॒त्रम्।ऋ॒ञ्ज॒से॒॥  
