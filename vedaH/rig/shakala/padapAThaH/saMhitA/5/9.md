

  
त्वाम्।अ॒ग्ने॒।ह॒विष्म॑न्तः।दे॒वम्।मर्ता॑सः।ई॒ळ॒ते॒।मन्ये॑।त्वा॒।जा॒तऽवे॑दसम्।सः।ह॒व्या।व॒क्षि॒।आ॒नु॒षक्॥  
अ॒ग्निः।होता॑।दास्व॑तः।क्षय॑स्य।वृ॒क्तऽब॑र्हिषः।सम्।य॒ज्ञासः॑।चर॑न्ति।यम्।सम्।वाजा॑सः।श्र॒व॒स्यवः॑॥  
उ॒त।स्म॒।यम्।शिशु॑म्।यथा॑।नव॑म्।जनि॑ष्ट।अ॒रणी॒ इति॑।ध॒र्तार॑म्।मानु॑षीणाम्।वि॒शाम्।अ॒ग्निम्।सु॒ऽअ॒ध्व॒रम्॥  
उ॒त।स्म॒।दुः॒ऽगृ॒भी॒य॒से॒।पु॒त्रः।न।ह्वा॒र्याणा॑म्।पु॒रु।यः।दग्धा॑।असि॑।वना॑।अग्ने॑।प॒शुः।न।यव॑से॥  
अध॑।स्म॒।यस्य॑।अ॒र्चयः॑।स॒म्यक्।स॒म्ऽयन्ति॑।धू॒मिनः॑।यत्।ई॒महे॑।त्रि॒तः।दि॒वि।उप॑।ध्माता॑ऽइव।धम॑ति।शिशी॑ते।ध्मा॒तरि॑।य॒था॒॥  
तव॑।अ॒हम्।अ॒ग्ने॒।ऊ॒तिऽभिः॑।मि॒त्रस्य॑।च॒।प्रश॑स्तिऽभिः।द्वे॒षः॒ऽयुतः॑।न।दुः॒ऽइ॒ता।तु॒र्याम॑।मर्त्या॑नाम्॥  
तत्।नः॒।अ॒ग्ने॒।अ॒भि।नरः॑।र॒यिम्।स॒ह॒स्वः॒।आ।भ॒र॒।सः।क्षे॒प॒य॒त्।सः।पो॒ष॒य॒त्।भुव॑त्।वाज॑स्य।सा॒तये॑।उ॒त।ए॒धि॒।नः॒।वृ॒धे॥  
