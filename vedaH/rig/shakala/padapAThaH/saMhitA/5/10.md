

  
अग्ने॑।ओजि॑ष्ठम्।आ।भ॒र॒।द्यु॒म्नम्।अ॒स्मभ्य॑म्।अ॒ध्रि॒गो॒ इत्य॑ध्रिऽगो।प्र।नः॒।रा॒या।परी॑णसा।रत्सि॑।वाजा॑य।पन्था॑म्॥  
त्वम्।नः॒।अ॒ग्ने॒।अ॒द्भु॒त॒।क्रत्वा॑।दक्ष॑स्य।मं॒हना॑।त्वे इति॑।अ॒सु॒र्य॑म्।आ।अ॒रु॒ह॒त्।क्रा॒णा।मि॒त्रः।न।य॒ज्ञियः॑॥  
त्वम्।नः॒।अ॒ग्ने॒।ए॒षा॒म्।गय॑म्।पु॒ष्टिम्।च॒।व॒र्ध॒य॒।ये।स्तोमे॑भिः।प्र।सू॒रयः॑।नरः॑।म॒घानि॑।आ॒न॒शुः॥  
ये।अ॒ग्ने॒।च॒न्द्र॒।ते॒।गिरः॑।शु॒म्भन्ति॑।अश्व॑ऽराधसः।शुष्मे॑भिः।शु॒ष्मिणः॑।नरः॑।दि॒वः।चि॒त्।येषा॑म्।बृ॒हत्।सु॒ऽकी॒र्तिः।बोध॑ति।त्मना॑॥  
तव॑।त्ये।अ॒ग्ने॒।अ॒र्चयः॑।भ्राज॑न्तः।य॒न्ति॒।धृ॒ष्णु॒ऽया।परि॑ऽज्मानः।न।वि॒ऽद्युतः॑।स्वा॒नः।रथः॑।न।वा॒ज॒युः॥  
नु।नः॒।अ॒ग्ने॒।ऊ॒तये॑।स॒ऽबाध॑सः।च॒।रा॒तये॑।अ॒स्माका॑सः।च॒।सू॒रयः॑।विश्वाः॑।आसाः॑।त॒री॒षणि॑॥  
त्वम्।नः॒।अ॒ग्ने॒।अ॒ङ्गि॒रः॒।स्तु॒तः।स्तवा॑नः।आ।भ॒र॒।होतः॑।वि॒भ्व॒ऽसह॑म्।र॒यिम्।स्तो॒तृऽभ्यः॑।स्तव॑से।च॒।नः॒।उ॒त।ए॒धि॒।पृ॒त्ऽसु।नः॒।वृ॒धे॥  
