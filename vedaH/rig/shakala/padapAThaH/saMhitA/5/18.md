

  
प्रा॒तः।अ॒ग्निः।पु॒रु॒ऽप्रि॒यः।वि॒शः।स्त॒वे॒त॒।अति॑थिः।विश्वा॑नि।यः।अम॑र्त्यः।ह॒व्या।मर्ते॑षु।रण्य॑ति॥  
द्वि॒ताय॑।मृ॒क्तऽवा॑हसे।स्वस्य॑।दक्ष॑स्य।मं॒हना॑।इन्दु॒म्।सः।ध॒त्ते॒।आ॒नु॒षक्।स्तो॒ता।चि॒त् ते॒।अ॒म॒र्त्य॒॥  
तम्।वः॒।दी॒र्घायु॑ऽशोचिषम्।गि॒रा।हु॒वे॒।म॒घोना॑म्।अरि॑ष्टः।येषा॑म्।रथः॑।वि।अ॒श्व॒ऽदा॒व॒न्।ईय॑ते॥  
चि॒त्रा।वा॒।येषु॑।दीधि॑तिः।आ॒सन्।उ॒क्था।पान्ति॑।ये।स्ती॒र्णम्।ब॒र्हिः।स्वः॑ऽनरे।श्रवां॑सि।द॒धि॒रे॒।परि॑॥  
ये।मे॒।प॒ञ्चा॒शत॑म्।द॒दुः।अश्वा॑नाम्।स॒धऽस्तु॑ति।द्यु॒ऽमत्।अ॒ग्ने॒।महि॑।श्रवः॑।बृ॒हत्।कृ॒धि॒।म॒घोना॑म्।नृ॒ऽवत्।अ॒मृ॒त॒।नृ॒णाम्॥  
