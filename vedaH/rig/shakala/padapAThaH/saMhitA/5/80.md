

  
द्यु॒तऽद्या॑मानम्।बृ॒ह॒तीम्।ऋ॒तेन॑।ऋ॒तऽव॑रीम्।अ॒रु॒णऽप्सु॑म्।वि॒ऽभा॒तीम्।दे॒वीम्।उ॒षस॑म्।स्वः॑।आ॒ऽवह॑न्तीम्।प्रति॑।विप्रा॑सः।म॒तिऽभिः॑।ज॒र॒न्ते॒॥  
ए॒षा।जन॑म्।द॒र्श॒ता।बो॒धय॑न्ती।सु॒ऽमान्।प॒थः।कृ॒ण्व॒ती।या॒ति॒।अग्रे॑।बृ॒ह॒त्ऽर॒था।बृ॒ह॒ती।वि॒श्व॒म्ऽइ॒न्वा।उ॒षाः।ज्योतिः॑।य॒च्छ॒ति॒।अग्रे॑।अह्ना॑म्॥  
एषा।गोभिः॑।अ॒रु॒णेभिः॑।यु॒जा॒ना।अस्रे॑धन्ती।र॒यिम्।अप्र॑ऽआयु।च॒क्रे॒।प॒थः।रद॑न्ती।सु॒वि॒ताय॑।पु॒रु॒ऽस्तु॒ता।वि॒श्वऽवा॑रा।वि।भा॒ति॒॥  
ए॒षा।विऽए॑नी।भ॒व॒ति॒।द्वि॒ऽबर्हाः॑।आ॒विः॒ऽकृ॒ण्वा॒ना।त॒न्व॑म्।पु॒रस्ता॑त्।ऋ॒तस्य॑।पन्था॑म्।अनु॑।ए॒ति॒।सा॒धु।प्र॒ऽजा॒न॒तीऽइ॑व।न।दिशः॑।मि॒ना॒ति॒॥  
ए॒षा।शु॒भ्रा।न।त॒न्वः॑।वि॒दा॒ना।ऊ॒र्ध्वाऽइ॑व।स्ना॒ती।दृ॒शये॑।नः॒।अ॒स्था॒त्।अप॑।द्वेषः॑।बाध॑माना।तमां॑सि।उ॒षाः।दि॒वः।दु॒हि॒ता।ज्योति॑षा।आ।अ॒गा॒त्॥  
ए॒षा।प्र॒ती॒ची।दु॒हि॒ता।दि॒वः।नॄन्।योषा॑ऽइव।भ॒द्रा।नि।रि॒णी॒ते॒।अप्सः॑।वि॒ऽऊ॒र्ण्व॒ती।दा॒शुषे॑।वार्या॑णि।पुनः॑।ज्योतिः॑।यु॒व॒तिः।पू॒र्वऽथा॑।अ॒क॒रित्य॑कः॥  
