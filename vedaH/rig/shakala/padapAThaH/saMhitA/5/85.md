

  
प्र।स॒म्ऽराजे॑।बृ॒हत्।अ॒र्च॒।ग॒भी॒रम्।ब्रह्म॑।प्रि॒यम्।वरु॑णाय।श्रु॒ताय॑।वि।यः।ज॒घान॑।श॒मि॒ताऽइ॑व।चर्म॑।उ॒प॒ऽस्तिरे॑।पृ॒थि॒वीम्।सूर्या॑य॥  
वने॑षु।वि।अ॒न्तरि॑क्षम्।त॒ता॒न॒।वाज॑म्।अर्व॑त्ऽसु।पयः॑।उ॒स्रिया॑सु।हृ॒त्ऽसु।क्रतु॑म्।वरु॑णः।अ॒प्ऽसु।अ॒ग्निम्।दि॒वि।सूर्य॑म्।अ॒द॒धा॒त्।सोम॑म्।अद्रौ॑॥  
नी॒चीन॑ऽबारम्।वरु॑णः।कव॑न्धम्।प्र।स॒स॒र्ज॒।रोद॑सी॒ इति॑।अ॒न्तरि॑क्षम्।तेन॑।विश्व॑स्य।भुव॑नस्य।राजा॑।यव॑म्।न।वृ॒ष्टिः।वि।उ॒न॒त्ति॒।भूम॑॥  
उ॒नत्ति॑।भूमि॑म्।पृ॒थि॒वीम्।उ॒त।द्याम्।य॒दा।दु॒ग्धम्।वरु॑णः।व॒ष्टि॒।आत्।इत्।सम्।अ॒भ्रेण॑।व॒स॒त॒।पर्व॑तासः।त॒वि॒षी॒ऽयन्तः॑।श्र॒थ॒य॒न्त॒।वी॒राः॥  
इमाम्।ऊँ॒ इति॑।सु।आ॒सु॒रस्य॑।श्रु॒तस्य॑।म॒हीम्।मा॒याम्।वरु॑णस्य॑।प्र।वो॒च॒म्।माने॑नऽइव।त॒स्थि॒ऽवान्।अ॒न्तरि॑क्षे।वि।यः।म॒मे।पृ॒थि॒वीम्।सूर्ये॑ण॥  
इ॒माम्।ऊँ॒ इति॑।नु।क॒विऽत॑मस्य।मा॒याम्।म॒हीम्।दे॒वस्य॑।नकिः॑।आ।द॒ध॒र्ष॒।एक॑म्।यत्।उ॒द्ना।न।पृ॒णन्ति॑।एनीः॑।आ॒ऽसि॒ञ्चन्तीः॑।अ॒वन॑यः।स॒मु॒द्रम्॥  
अ॒र्य॒म्य॑म्।व॒रु॒ण॒।मि॒त्र्य॑म्।वा॒।सखा॑यम्।वा॒।सद॑म्।इत्।भ्रात॑रम्।वा॒।वे॒शम्।वा॒।नित्य॑म्।व॒रु॒ण॒।अर॑णम्।वा॒।यत्।सी॒म्।आगः॑।च॒कृ॒म।शि॒श्रथः॑।तत्॥  
कि॒त॒वासः॑।यत्।रि॒रि॒पुः।न।दी॒वि।यत्।वा॒।घ॒।स॒त्यम्।उ॒त।यत्।न।वि॒द्म।सर्वा॑।ता।वि।स्य॒।शि॒थि॒राऽइ॑व।दे॒व॒।अध॑।ते॒।स्या॒म॒।व॒रु॒ण॒।प्रि॒यासः॑॥  
