

  
नकिः॑।इ॒न्द्र॒।त्वत्।उत्ऽत॑रः।न।ज्याया॑न्।अ॒स्ति॒।वृ॒त्र॒ऽह॒न्।नकिः॑।ए॒व।यथा॑।त्वम्॥  
स॒त्रा।ते॒।अनु॑।कृ॒ष्टयः॑।विश्वा॑।च॒क्राऽइ॑व।व॒वृ॒तुः॒।स॒त्रा।म॒हान्।अ॒सि॒।श्रु॒तः॥  
विश्वे॑।च॒न।इत्।अ॒ना।त्वा॒।दे॒वासः॑।इ॒न्द्र॒।यु॒यु॒धुः॒।यत्।अहा॑।नक्त॑म्।आ।अति॑रः॥  
यत्र॑।उ॒त।बा॒धि॒तेभ्यः॑।च॒क्रम्।कुत्सा॑य।युध्य॑ते।मु॒षा॒यः।इ॒न्द्र॒।सूर्य॑म्॥  
यत्र॑।दे॒वान्।ऋ॒घा॒य॒तः।विश्वा॑न्।अयु॑ध्यः।एकः॑।इत्।त्वम्।इ॒न्द्र॒।व॒नून्।अह॑न्॥  
यत्र॑।उ॒त।मर्त्या॑य।कम्।अरि॑णाः।इ॒न्द्र॒।सूर्य॑म्।प्र।आ॒वः॒।शची॑भिः।एत॑शम्॥  
किम्।आत्।उ॒त।अ॒सि॒।वृ॒त्र॒ऽह॒न्।मघ॑ऽवन्।म॒न्यु॒मत्ऽत॑मः।अत्र॑।अह॑।दानु॑म्।आ।अ॒ति॒रः॒॥  
ए॒तत्।घ॒।इत्।उ॒त।वी॒र्य॑म्।इन्द्र॑।च॒कर्थ॑।पौंस्य॑म्।स्त्रिय॑म्।यत्।दुः॒ऽह॒ना॒युव॑म्।वधीः॑।दु॒हि॒तर॑म्।दि॒वः॥  
दि॒वः।चि॒त्।घ॒।दु॒हि॒तर॑म्।म॒हान्।म॒ही॒यमा॑नाम्।उ॒षस॑म्।इ॒न्द्र॒।सम्।पि॒ण॒क्॥  
अप॑।उ॒षाः।अन॑सः।सर॑त्।सम्ऽपि॑ष्टात्।अह॑।बि॒भ्युषी॑।नि।यत्।सी॒म्।शि॒श्नथ॑त्।वृषा॑॥  
ए॒तत्।अ॒स्याः॒।अनः॑।श॒ये॒।सुऽस॑म्पिष्टम्।विऽपा॑शि।आ।स॒सार॑।सी॒म्।प॒रा॒ऽवतः॑॥  
उ॒त।सिन्धु॑म्।वि॒ऽबा॒ल्य॑म्।वि॒ऽत॒स्था॒नाम्।अधि॑।क्षमि॑।परि॑।स्थाः।इ॒न्द्र॒।मा॒यया॑॥  
उ॒त।शुष्ण॑स्य।धृ॒ष्णु॒ऽया।प्र।मृ॒क्षः॒।अ॒भि।वेद॑नम्।पुरः॑।यत्।अ॒स्य॒।स॒म्ऽपि॒णक्॥  
उ॒त।दा॒सम्।कौ॒लि॒ऽत॒रम्।बृ॒ह॒तः।पर्व॑तात्।अधि॑।अव॑।अ॒ह॒न्।इ॒न्द्र॒।शम्ब॑रम्॥  
उ॒त।दा॒सस्य॑।व॒र्चिनः॑।स॒हस्रा॑णि।श॒ता।अ॒व॒धीः॒।अधि॑।पञ्च॑।प्र॒धीन्ऽइ॑व॥  
उ॒त।त्यम्।पु॒त्रम्।अ॒ग्रुवः॑।परा॑ऽवृक्तम्।श॒तऽक्र॑तुः।उ॒क्थेषु॑।इन्द्रः॑।आ।अ॒भ॒ज॒त्॥  
उ॒त।त्या।तु॒र्वशा॒यदू॒ इति॑।अ॒स्ना॒तारा॑।शची॒३॒॑ऽपतिः॑।इन्द्रः॑।वि॒द्वान्।अ॒पा॒र॒य॒त्॥  
उ॒त।त्या।स॒द्यः।आर्या॑।स॒रयोः॑।इ॒न्द्र॒।पा॒रतः॑।अर्णा॑चि॒त्रर॑था।अ॒व॒धीः॒॥  
अनु॑।द्वा।ज॒हि॒ता।न॒यः॒।अ॒न्धम्।श्रो॒णम्।च॒।वृ॒त्र॒ऽह॒न्।न।तत्।ते॒।सु॒म्नम्।अष्ट॑वे॥  
श॒तम्।अ॒श्म॒न्ऽमयी॑नाम्।पु॒राम्।इन्द्रः॑।वि।आ॒स्य॒त्।दिवः॑ऽदासाय।दा॒शुषे॑॥  
अस्वा॑पयत्।द॒भीत॑ये।स॒हस्रा॑।त्रिं॒शत॑म्।हथैः॑।दा॒साना॑म्।इन्द्रः॑।मा॒यया॑॥  
सः।घ॒।इत्।उ॒त।अ॒सि॒।वृ॒त्र॒ऽह॒न्।स॒मा॒नः।इ॒न्द्र॒।गोऽप॑तिः।यः।ता।विश्वा॑नि।चि॒च्यु॒षे॥  
उ॒त।नू॒नम्।यत्।इ॒न्द्रि॒यम्।क॒रि॒ष्याः।इ॒न्द्र॒।पौंस्य॑म्।अ॒द्य।नकिः॑।टत्।आ।मि॒न॒त्॥  
व॒मम्ऽवा॑मम्।ते॒।आ॒ऽदु॒रे॒।दे॒वः।द॒दा॒तु॒।अ॒र्य॒मा।वा॒मम्।पू॒षा।वा॒मम्।भगः॑।वा॒मम्।दे॒वः।करू॑ळती॥  
