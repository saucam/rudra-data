

  
मम॑।द्वि॒ता।रा॒ष्ट्रम्।क्ष॒त्रिय॑स्य।वि॒श्वऽआ॑योः।विश्वे॑।अ॒मृताः॑।यथा॑।नः॒।क्रतु॑म्।स॒च॒न्ते॒।वरु॑णस्य।दे॒वाः।राजा॑मि।कृ॒ष्टेः।उ॒प॒मस्य॑।व॒व्रेः॥  
अ॒हम्।राजा॑।वरु॑णः।मह्य॑म्।तानि॑।अ॒सु॒र्या॑णि।प्र॒थ॒मा।धा॒र॒य॒न्त॒।क्रतु॑म्।स॒च॒न्ते॒।वरु॑णस्य।दे॒वाः।राजा॑मि।कृ॒ष्टेः।उ॒प॒मस्य॑।व॒व्रेः॥  
अहम्।इन्द्रः॑।वरु॑णः।ते इति॑।म॒हि॒ऽत्वा।उ॒र्वी इति॑।ग॒भी॒रे।रज॑सी॒ इति॑।सु॒मेके॒ इति॑ सु॒ऽमेके॑।त्वष्टा॑ऽइव।विश्वा॑।भुव॑नानि।वि॒द्वान्।सम्।ऐ॒र॒य॒म्।रोद॑सी॒ इति॑।धा॒रय॑म्।च॒॥  
अ॒हम्।अ॒पः।अ॒पि॒न्व॒म्।उ॒क्षमा॑णाः।ध॒रय॑म्।दिव॑म्।सद॑ने।ऋ॒तस्य॑।ऋ॒तेन॑।पु॒त्रः।अदि॑तेः।ऋ॒तऽवा॑।उ॒त।त्रि॒ऽधातु॑।प्र॒थ॒य॒त्।वि।भूम॑॥  
माम्।नरः॑।सु॒ऽअश्वाः॑।वा॒जऽय॑न्तः।माम्।वृ॒ताः।स॒म्ऽअर॑णे।ह॒व॒न्ते॒।कृ॒णोमि॑।आ॒जिम्।म॒घऽवा॑।अ॒हम्।इन्द्रः॑।इय॑र्मि।रे॒णुम्।अ॒भिभू॑तिऽओजाः॥  
अ॒हम्।ता।विश्वा॑।च॒क॒र॒म्।नकिः॑।मा॒।दैव्य॑म्।सहः॑।व॒र॒ते॒।अप्र॑तिऽइतम्।यत्।मा॒।सोमा॑सः।म॒मद॑न्।यत्।उ॒क्था।उ॒भे इति॑।भ॒ये॒ते॒ इति॑।रज॑सी॒ इति॑।अ॒पा॒रे इति॑॥  
वि॒दुः।ते॒।विश्वा॑।भुव॑नानि।तस्य॑।ता।प्र।ब्र॒वी॒षि॒।वरु॑णाय।वे॒धः॒।त्वम्।वृ॒त्राणि॑।शृ॒ण्वि॒षे॒।ज॒घ॒न्वान्।त्वम्।वृ॒ताम्।अ॒रि॒णाः॒।इ॒न्द्र॒।सिन्धू॑न्॥  
अ॒स्माक॑म्।अत्र॑।पि॒तरः॑।ते।आ॒स॒न्।स॒प्त।ऋष॑यः।दौः॒ऽग॒हे।ब॒ध्यमा॑ने।ते।आ।अ॒य॒ज॒न्त॒।त्र॒सद॑स्युम्।अ॒स्याः॒।इन्द्र॑म्।न।वृ॒त्र॒ऽतुर॑म्।अ॒र्ध॒ऽदे॒वम्॥  
पु॒रु॒ऽकुत्सा॑नी।हि।वा॒म्।अदा॑शत्।ह॒व्येभिः॑।इ॒न्द्रा॒व॒रु॒णा॒।नमः॑ऽभिः।अथ॑।राजा॑नम्।त्र॒सद॑स्युम्।अ॒स्याः॒।वृ॒त्र॒ऽहन॑म्।द॒द॒थुः॒।अ॒र्ध॒ऽदे॒वम्॥  
रा॒याः।व॒यम्।स॒स॒ऽवांसः॑।म॒दे॒म॒।ह॒व्येन॑।दे॒वाः।यव॑सेन।गावः॑।ताम्।धे॒नुम्।इ॒न्द्रा॒व॒रु॒णा॒।यु॒वम्।नः॒।वि॒श्वाहा॑।ध॒त्त॒म्।अन॑पऽस्फुरन्तीम्॥  
