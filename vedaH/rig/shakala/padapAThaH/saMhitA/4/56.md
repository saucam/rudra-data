

  
म॒ही।द्यावा॑पृथि॒वी इति॑।इ॒ह।ज्येष्ठे॒ इति॑।रु॒चा।भ॒व॒ता॒म्।शु॒चय॑त्ऽभिः।अ॒र्कैः।यत्।सी॒म्।वरि॑ष्ठे॒ इति॑।बृ॒ह॒ती इति॑।वि॒ऽमि॒न्वन्।रु॒वत्।ह॒।उ॒क्षा।प॒प्र॒था॒नेभिः॑।एवैः॑॥  
दे॒वी इति॑।दे॒वेभिः॑।य॒ज॒ते इति॑।यज॑त्रैः।अमि॑नती॒ इति॑।त॒स्थ॒तुः॒।उ॒क्षमा॑णे॒ इति॑।ऋ॒तव॑री॒ इत्यृ॒तऽव॑री।अ॒द्रुहा॑।दे॒वपु॑त्रे॒ इति॑ दे॒वऽपु॑त्रे।य॒ज्ञस्य॑।ने॒त्री इति॑।शु॒चय॑त्ऽभिः।अ॒र्कैः॥  
सः।इत्।सु॒ऽअपाः॑।भुव॑नेषु।आ॒स॒।यः।इ॒मे इति॑।द्यावा॑पृथि॒वी इति॑।ज॒जान॑।उ॒र्वी इति॑।ग॒भी॒रे इति॑।रज॑सी॒ इति॑।सु॒मेके॒ इति॑ सु॒ऽमेके॑।अ॒वं॒शे।धीरः॑।शच्या॑।सम्।ऐ॒र॒त्॥  
नु।रो॒द॒सी॒ इति॑।बृ॒हत्ऽभिः॑।नः॒।वरू॑थैः।पत्नी॑वत्ऽभिः।इ॒षय॑न्ती॒ इति॑।स॒ऽजोषाः॑।उ॒रू॒ची इति॑।विश्वे॒ इति॑।या॒ज॒ते इति॑।नि।पा॒त॒म्।धि॒या।स्या॒म॒।र॒थ्यः॑।स॒दा॒ऽसाः॥  
प्र।वा॒म्।महि॑।द्यवी॒ इति॑।अ॒भि।उप॑ऽस्तुतिम्।भ॒रा॒म॒हे॒।शुची॒ इति॑।उप॑।प्रऽश॑स्तये॥  
पु॒ना॒ने इति॑।त॒न्वा॑।मि॒थः।स्वेन॑।दक्षे॑ण।रा॒ज॒थः॒।ऊ॒ह्याथे॒ इति॑।स॒नात्।ऋ॒तम्॥  
म॒ही इति॑।मि॒त्रस्य॑।सा॒ध॒थः॒।तर॑न्ती॒ इति॑।पिप्र॑ती॒ इति॑।ऋ॒तम्।परि॑।य॒ज्ञम्।नि।से॒द॒थुः॒॥  
