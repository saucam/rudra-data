

  
इ॒ह।उप॑।या॒त॒।श॒व॒सः॒।न॒पा॒तः॒।सौध॑न्वनाः।ऋ॒भ॒वः॒।मा।अप॑।भू॒त॒।अ॒स्मिन्।हि।वः॒।सव॑ने।र॒त्न॒ऽधेय॑म्।गम॑न्तु।इन्द्र॑म्।अनु॑।वः॒।मदा॑सः॥  
आ।अ॒ग॒न्।ऋ॒भू॒णाम्।इ॒ह।र॒त्न॒ऽधेय॑म्।अभू॑त्।सोम॑स्य।सुऽसु॑तस्य।पी॒तिः।सु॒ऽकृ॒त्यया॑।यत्।सु॒ऽअ॒प॒स्यया॑।च॒।एक॑म्।वि॒ऽच॒क्र।च॒म॒सम्।च॒तुः॒ऽधा॥  
वि।अ॒कृ॒णो॒त॒।च॒म॒सम्।च॒तुः॒ऽधा।सखे॑।वि।शि॒क्ष॒।इति॑।अ॒ब्र॒वी॒त॒।अथ॑।ऐ॒त॒।वा॒जाः॒।अ॒मृत॑स्य।पन्था॑म्।ग॒णम्।दे॒वाना॑म्।ऋ॒भ॒वः॒।सु॒ऽह॒स्ताः॒॥  
कि॒म्ऽमयः॑।स्वि॒त्।च॒म॒सः।ए॒षः।आ॒स॒।यम्।काव्ये॑न।च॒तुरः॑।वि॒ऽच॒क्र।अथ॑।सु॒नु॒ध्व॒म्।सव॑नम्।मदा॑य।पा॒त।ऋ॒भ॒वः॒।मधु॑नः।सो॒म्यस्य॑॥  
शच्या॑।अ॒क॒र्त॒।पि॒तरा॑।युवा॑ना।शच्या॑।अ॒क॒र्त॒।च॒म॒सम्।दे॒व॒ऽपान॑म्।शच्या॑।हरी॒ इति॑।धनु॑ऽतरौ।अ॒त॒ष्ट॒।इ॒न्द्र॒ऽवाहौ॑।ऋ॒भ॒वः॒।वा॒ज॒ऽर॒त्नाः॒॥  
यः।वः॒।सु॒नोति॑।अ॒भि॒ऽपि॒त्वे।अह्ना॑म्।ती॒व्रम्।वा॒जा॒सः॒।सव॑नम्।मदा॑य।तस्मै॑।र॒यिम्।ऋ॒भ॒वः॒।सर्व॑ऽवीरम्।आ।ता॒क्ष॒त॒।वृ॒ष॒णः॒।म॒न्द॒सा॒नाः॥  
प्रा॒तरिति॑।सु॒तम्।अ॒पि॒बः॒।ह॒रि॒ऽअ॒श्व॒।माध्य॑न्दिनम्।सव॑नम्।केव॑लम्।ते॒।सम्।ऋ॒भुऽभिः॑।पि॒ब॒स्व॒।र॒त्न॒ऽधेभिः॑।सखी॑न्।यान्।इ॒न्द्र॒।च॒कृ॒षे।सु॒ऽकृ॒त्या॥  
ये।दे॒वासः॑।अभ॑वत।सु॒ऽकृ॒त्या।श्ये॒नाःऽइ॑व।इत्।अधि॑।दि॒वि।नि॒ऽसे॒द।ते।रत्न॑म्।धा॒त॒।श॒व॒सः॒।न॒पा॒तः॒।सौध॑न्वनाः।अभ॑वत।अ॒मृता॑सः॥  
यत्।तृ॒तीय॑म्।सव॑नम्।र॒त्न॒ऽधेय॑म्।अकृ॑णुध्वम्।सु॒ऽअ॒प॒स्या।सु॒ऽह॒स्ताः॒।तत्।ऋ॒भ॒वः॒।परि॑ऽसिक्तम्।वः॒।ए॒तत्।सम्।मदे॑भिः।इ॒न्द्रि॒येभिः॑।पि॒ब॒ध्व॒म्॥  
