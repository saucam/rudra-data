

  
कया॑।नः॒।चि॒त्रः।आ।भु॒व॒त्।ऊ॒ती।स॒दाऽवृ॑धः।सखा॑।कया॑।शचि॑ष्ठया।वृ॒ता॥  
कः।त्वा॒।स॒त्यः।मदा॑नाम्।मंहि॑ष्ठः।म॒त्स॒त्।अन्ध॑सः।दृ॒ळ्हा।चि॒त्।आ॒ऽरुजे॑।वसु॑॥  
अ॒भि।सु।नः॒।सखी॑नाम्।अ॒वि॒ता।ज॒रि॒तॄ॒णाम्।श॒तम्।भ॒वा॒सि॒।ऊ॒तिऽभिः॑॥  
अ॒भि।नः॒।आ।व॒वृ॒त्स्व॒।च॒क्रम्।न।वृ॒त्तम्।अर्व॑तः।नि॒युत्ऽभिः॑।च॒र्ष॒णी॒नाम्॥  
प्र॒ऽवता॑।हि।क्रतू॑नाम्।आ।ह॒।प॒दाऽइ॑व।गच्छ॑सि।अभ॑क्षि।सूर्ये॑।सचा॑॥  
सम्।यत्।ते॒।इ॒न्द्र॒।म॒न्यवः॑।सम्।च॒क्राणि॑।द॒ध॒न्वि॒रे।अध॑।त्वे इति॑।अध॑।सूर्ये॑॥  
उ॒त।स्म॒।हि।त्वाम्।आ॒हुः।इत्।म॒घऽवा॑नम्।श॒ची॒ऽप॒ते॒।दाता॑रम्।अवि॑ऽदीधयुम्॥  
उ॒त।स्म॒।स॒द्यः।इत्।परि॑।श॒श॒मा॒नाय॑।सु॒न्व॒ते।पु॒रु।चि॒त्।मं॒ह॒से॒।वसु॑॥  
न॒हि।स्म॒।ते॒।श॒तम्।च॒न।राधः॑।वर॑न्ते।आ॒ऽमुरः॑।न।च्यौ॒त्नानि॑।क॒रि॒ष्य॒तः॥  
अ॒स्मान्।अ॒व॒न्तु॒।ते॒।श॒तम्।अ॒स्मान्।स॒हस्र॑म्।ऊ॒तयः॑।अ॒स्मान्।विश्वाः॑।अ॒भिष्ट॑यः॥  
अ॒स्मान्।इ॒ह।वृ॒णी॒ष्व॒।स॒ख्याय॑।स्व॒स्तये॑।म॒हः।रा॒ये।दि॒वित्म॑ते॥  
अ॒स्मान्।अ॒वि॒ड्ढि॒।वि॒श्वऽहा॑।इन्द्र॑।रा॒या।परी॑णसा।अ॒स्मान्।विश्वा॑भिः।ऊ॒तिऽभिः॑॥  
अ॒स्मभ्य॑म्।तान्।अप॑।वृ॒धि॒।व्र॒जान्।अस्ता॑ऽइव।गोऽम॑तः।नवा॑भिः।इ॒न्द्र॒।ऊ॒तिऽभिः॑॥  
अ॒स्माक॑म्।धृ॒ष्णु॒ऽया।रथः॑।द्यु॒ऽमान्।इ॒न्द्र॒।अन॑पऽच्युतः।ग॒व्युः।अ॒श्व॒युः।ई॒य॒ते॒॥  
अ॒स्माक॑म्।उ॒त्ऽत॒मम्।कृ॒धि॒।श्रवः॑।दे॒वेषु॑।सू॒र्य॒।वर्षि॑ष्ठम्।द्याम्ऽइ॑व।उ॒परि॑॥  
