

  
अग्र॑म्।पि॒ब॒।मधू॑नाम्।सु॒तम्।व॒यो॒ इति॑।दिवि॑ष्टिषु।त्वम्।हि।पू॒र्व॒ऽपाः।असि॑॥  
श॒तेन॑।नः॒।अ॒भिष्टि॑ऽभिः।नि॒युत्वा॑न्।इन्द्र॑ऽसारथिः।वायो॒ इति॑।सु॒तस्य॑।तृ॒म्प॒त॒म्॥  
आ।वा॒म्।स॒हस्र॑म्।हर॑यः।इन्द्र॑वायू॒ इति॑।अ॒भि।प्रयः॑।वह॑न्तु।सोम॑ऽपीतये॥  
रथ॑म्।हिर॑ण्यऽवन्धुरम्।इन्द्र॑वायू॒ इति॑।सु॒ऽअ॒ध्व॒रम्।आ।हि।स्थाथः॑।दि॒वि॒ऽस्पृश॑म्॥  
रथे॑न।पृ॒थु॒ऽपाज॑सा।दा॒श्वांस॑म्।उप॑।ग॒च्छ॒त॒म्।इन्द्र॑वायू॒ इति॑।इ॒ह।आ।ग॒त॒म्॥  
इन्द्र॑वायू॒ इति॑।अ॒यम्।सु॒तः।तम्।दे॒वेभिः॑।स॒ऽजोष॑सा।पिब॑तम्।दा॒शुषः॑।गृ॒हे॥  
इ॒ह।प्र॒ऽयान॑म्।अ॒स्तु॒।वा॒म्।इन्द्र॑वायू॒ इति॑।वि॒ऽमोच॑नम्।इ॒ह।वा॒म्।सोम॑ऽपीतये॥  
