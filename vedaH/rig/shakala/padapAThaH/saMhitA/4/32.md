

  
आ।तु।नः॒।इ॒न्द्र॒।वृ॒त्र॒ऽह॒न्।अ॒स्माक॑म्।अ॒र्धम्।आ।ग॒हि॒।म॒हान्।म॒हीभिः॑।ऊ॒तिऽभिः॑॥  
भृमिः॑।चि॒त्।घ॒।अ॒सि॒।तूतु॑जिः।आ।चि॒त्र॒।चि॒त्रिणी॑षु।आ।चि॒त्रम्।कृ॒णो॒षि॒।ऊ॒तये॑॥  
द॒भ्रेभिः॑।चि॒त्।शशी॑यांसम्।हंसि॑।व्राध॑न्तम्।ओज॑सा।सखि॑ऽभिः।ये।त्वे इति॑।सचा॑॥  
व॒यम्।इ॒न्द्र॒।त्वे इति॑।सचा॑।व॒यम्।त्वा॒।अ॒भि।नो॒नु॒मः॒।अ॒स्मान्ऽअ॑स्मान्।इत्।उत्।अ॒व॒॥  
सः।नः॒।चि॒त्राभिः॑।अ॒द्रि॒ऽवः॒।अ॒न॒व॒द्याभिः॑।ऊ॒तिऽभिः॑।अना॑धृष्टाभिः।आ।ग॒हि॒॥  
भू॒यामो॒ इति॑।सु।त्वाऽव॑तः।सखा॑यः।इ॒न्द्र॒।गोऽम॑तः।युजः॑।वाजा॑य।घृष्व॑ये॥  
त्वम्।हि।एकः॑।ईशि॑षे।इन्द्र॑।वाज॑स्य।गोऽम॑तः।सः।नः॒।य॒न्धि॒।म॒हीम्।इष॑म्॥  
न।त्वा॒।व॒र॒न्ते॒।अ॒न्यथा॑।यत्।दित्स॑सि।स्तु॒तः।म॒घम्।स्तो॒तृऽभ्यः॑।इ॒न्द्र॒।गि॒र्व॒णः॒॥  
अ॒भि।त्वा॒।गोत॑माः।गि॒रा।अनू॑षत।प्र।दा॒वने॑।इन्द्र॑।वाजा॑य।घृष्व॑ये॥  
प्र।ते॒।वो॒चा॒म॒।वी॒र्या॑।याः।म॒न्द॒स॒नः।आ।अरु॑जः।पुरः॑।दासीः॑।अ॒भि॒ऽइत्य॑॥  
ता।ते॒।गृ॒ण॒न्ति॒।वे॒धसः॑।यानि॑।च॒कर्थ॑।पौंस्या॑।सु॒तेषु॑।इ॒न्द्र॒।गि॒र्व॒णः॒॥  
अवी॑वृधन्त।गोत॑माः।इन्द्र॑।त्वे इति॑।स्तोम॑ऽवाहसः।आ।ए॒षु॒।धाः॒।वी॒रऽव॑त्।यशः॑॥  
यत्।चि॒त्।हि।शश्व॑ताम्।असि॑।इन्द्र॑।साधा॑रणः।त्वम्।तम्।त्वा॒।व॒यम्।हा॒वा॒म॒हे॒॥  
अ॒र्वा॒ची॒नः।व॒सो॒ इति॑।भ॒व॒।अ॒स्मे इति॑।सु।म॒त्स्व॒।अन्ध॑सः।सोमा॑नाम्।इ॒न्द्र॒।सो॒म॒ऽपाः॒॥  
अ॒स्माक॑म्।त्वा॒।म॒ती॒नाम्।आ।स्तोमः॑।इ॒न्द्र॒।य॒च्छ॒तु॒।अ॒र्वाक्।आ।व॒र्त॒य॒।हरी॒ इति॑॥  
पु॒रो॒ळास॑म्।च॒।नः॒।घसः॑।जो॒षया॑से।गिरः॑।च॒।नः॒।व॒धू॒युःऽइ॑व।योष॑णाम्॥  
स॒हस्र॑म्।व्यती॑नाम्।यु॒क्ताना॑म्।इन्द्र॑म्।ई॒म॒हे॒।श॒तम्।सोम॑स्य।खा॒र्यः॑॥  
स॒हस्रा॑।ते॒।श॒ता।व॒यम्।गवा॑म्।आ।च्या॒व॒या॒म॒सि॒।अ॒स्म॒ऽत्रा।राधः॑।ए॒तु॒।ते॒॥  
दश॑।ते॒।क॒लशा॑नाम्।हिर॑ण्यानाम्।अ॒धी॒म॒हि॒।भू॒रि॒ऽदाः।अ॒सि॒।वृ॒त्र॒ऽह॒न्॥  
भूरि॑ऽदाः।भूरि॑।दे॒हि॒।नः॒।मा।द॒भ्रम्।भूरि॑।आ।भ॒र॒।भूरि॑।घ॒।इत्।इ॒न्द्र॒।दि॒त्स॒सि॒॥  
भू॒रि॒ऽदाः।हि।असि॑।श्रु॒तः।पु॒रु॒ऽत्रा।शू॒र॒।वृ॒त्र॒ऽह॒न्।आ।नः॒।भ॒ज॒स्व॒।राध॑सि॥  
प्र।ते॒।ब॒भ्रू इति॑।वि॒ऽच॒क्ष॒ण॒।शंसा॑मि।गो॒ऽस॒णः॒।न॒पा॒त्।मा।आ॒भ्या॒म्।गाः।अनु॑।शि॒श्र॒थः॒॥  
क॒नी॒न॒काऽइ॑व।वि॒द्र॒धे।नवे॑।द्रु॒ऽप॒दे।अ॒र्भ॒के।ब॒भ्रू इति॑।यामे॑षु।शो॒भे॒ते॒ इति॑॥  
अर॑म्।मे॒।उ॒स्रऽया॑म्णे।अर॑म्।अनु॑स्रऽयाम्ने।ब॒भ्रू इति॑।यामे॑षु।अ॒स्रिधा॑॥  
