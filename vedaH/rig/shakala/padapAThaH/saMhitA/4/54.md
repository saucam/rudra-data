

  
अभू॑त्।दे॒वः।स॒वि॒ता।वन्द्यः॑।नु।नः॒।इ॒दानी॑म्।अह्नः॑।उ॒प॒ऽवाच्यः॑।नृऽभिः॑।वि।यः।रत्ना॑।भज॑ति।मा॒न॒वेभ्यः॑।श्रेष्ठ॑म्।नः॒।अत्र॑।द्रवि॑णम्।यथा॑।दध॑त्॥  
दे॒वेभ्यः॑।हि।प्र॒थ॒मम्।य॒ज्ञिये॑भ्यः।अ॒मृ॒त॒ऽत्वम्।सु॒वसि॑।भा॒गम्।उ॒त्ऽत॒मम्।आत्।इत्।दा॒मान॑म्।स॒वि॒तः॒।वि।ऊ॒र्णु॒षे॒।अ॒नू॒ची॒ना।जी॒वि॒ता।मानु॑षेभ्यः॥  
अचि॑त्ती।यत्।च॒कृ॒म।दैव्ये॑।जने॑।दी॒नैः।दक्षः॑।प्रऽभू॑ती।पु॒रु॒ष॒त्वता॑।दे॒वेषु॑।च॒।स॒वि॒तः॒।मानु॑षेषु।च॒।त्वम्।नः॒।अत्र॑।सु॒व॒ता॒त्।अना॑गसः॥  
न।प्र॒ऽमिये॑।स॒वि॒तुः।दैव्य॑स्य।तत्।यथा॑।विश्व॑म्।भुव॑नम्।धा॒र॒यि॒ष्यति॑।यत्।पृ॒थि॒व्याः।वरि॑मन्।आ।सु॒ऽअ॒ङ्गु॒रिः।वर्ष्म॑न्।दि॒वः।सु॒वति॑।स॒त्यम्।अ॒स्य॒।तत्॥  
इन्द्र॑ऽज्येष्ठान्।बृ॒हत्ऽभ्यः॑।पर्व॑तेभ्यः॑।क्षया॑न्।ए॒भ्यः॒।सु॒व॒सि॒।प॒स्त्य॑ऽवतः।यथा॑ऽयथा।प॒तय॑न्तः।वि॒ऽये॒मि॒रे।ए॒व।ए॒व।त॒स्थुः॒।स॒वि॒त॒रिति॑।स॒वाय॑।ते॒॥  
ये।ते॒।त्रिः।अह॑न्।स॒वि॒त॒रिति॑।स॒वासः॑।दि॒वेऽदि॑वे।सौभ॑गम्।आ॒ऽसु॒वन्ति॑।इन्द्रः॑।द्यावा॑पृथि॒वी इति॑।सिन्धुः॑।अ॒त्ऽभिः।आ॒दि॒त्यैः।नः॒।अदि॑तिः।शर्म॑।यं॒स॒त्॥  
