

  
यत्।नः॒।इन्द्रः॑।जु॒जु॒षे।यत्।च॒।व॒ष्टि॒।तत्।नः॒।म॒हान्।क॒र॒ति॒।शु॒ष्मी।आ।चि॒त्।ब्रह्म॑।स्तोम॑म्।म॒घऽवा॑।सोम॑म्।उ॒क्था।यः।अश्मा॑नम्।शव॑सा।बिभ्र॑त्।एति॑॥  
वृषा॑।वृष॑न्धिम्।चतुः॑ऽअश्रिम्।अस्य॑न्।उ॒ग्रः।बा॒हुऽभ्या॑म्।नृऽत॑मः।शची॑ऽवान्।श्रि॒ये।परु॑ष्णीम्।उ॒षमा॑णः।ऊर्णा॑म्।यस्याः॑।पर्वा॑णि।स॒ख्याय॑।वि॒व्ये॥  
यः।दे॒वः।दे॒वऽत॑मः।जाय॑मानः।म॒हः।वाजे॑भिः।म॒हत्ऽभिः॑।च॒।शुष्मैः॑।दधा॑नः।वज्र॑म्।बा॒ह्वोः।उ॒शन्त॑म्।द्याम्।अमे॑न।रे॒ज॒य॒त्।प्र।भूम॑॥  
विश्वा॑।रोधां॑सि।प्र॒ऽवतः॑।च॒।पू॒र्वीः।द्यौः।ऋ॒ष्वात्।जनि॑मन्।रे॒ज॒त॒।क्षाः।आ।मा॒तरा॑।भर॑ति।शु॒ष्मी।आ।गोः।नृ॒ऽवत्।परि॑ऽज्मन्।नो॒नु॒व॒न्त॒।वाताः॑॥  
ता।तु।ते॒।इ॒न्द्र॒।म॒ह॒तः।म॒हानि॑।विश्वे॑षु।इत्।सव॑नेषु।प्र॒ऽवाच्या॑।यत्।शू॒र॒।धृ॒ष्णो॒ इति॑।धृ॒ष॒ता।द॒धृ॒ष्वान्।अहि॑म्।वज्रे॑ण।शव॑सा।अवि॑वेषीः॥  
ता।तु।ते॒।स॒त्या।तु॒वि॒ऽनृ॒म्ण॒।विश्वा॑।प्र।धे॒नवः॑।सि॒स्र॒ते॒।वृष्णः॑।ऊध्नः॑।अध॑।ह॒।त्वत्।वृ॒ष॒ऽम॒नः॒।भि॒या॒नाः।प्र।सिन्ध॑वः।जव॑सा।च॒क्र॒म॒न्त॒॥  
अत्र॑।अह॑।ते॒।ह॒रि॒ऽवः॒।ताः।ऊँ॒ इति॑।दे॒वीः।अवः॑ऽभिः।इ॒न्द्र॒।स्त॒व॒न्त॒।स्वसा॑रः।यत्।सी॒म्।अनु॑।प्र।मु॒चः।ब॒द्ब॒धा॒नाः।दी॒र्घाम्।अनु॑।प्रऽसि॑तिम्।स्य॒न्द॒यध्यै॑॥  
पि॒पी॒ळे।अं॒शुः।मद्यः॑।न।सिन्धुः॑।आ।त्वा॒।शमी॑।श॒श॒मा॒नस्य॑।श॒क्तिः।अ॒स्म॒द्र्य॑क्।शु॒शु॒मा॒नस्य॑।य॒म्याः॒।आ॒शुः।न।र॒श्मिम्।तु॒वि॒ऽओज॑सम्।गोः॥  
अ॒स्मे इति॑।वर्षि॑ष्ठा।कृ॒णु॒हि॒।ज्येष्ठा॑।नृ॒म्णानि॑।स॒त्रा।स॒हु॒रे॒।सहां॑सि।अ॒स्मभ्य॑म्।वृ॒त्रा।सु॒ऽहना॑नि।र॒न्धि॒।ज॒हि।वधः॑।व॒नुषः॑।मर्त्य॑स्य॥  
अ॒स्माकम्।इत्।सु।शृ॒णु॒हि॒।त्वम्।इ॒न्द्र॒।अ॒स्मभ्य॑म्।चि॒त्रान्।उप॑।मा॒हि॒।वाजा॑न्।अ॒स्मभ्य॑म्।विश्वाः॑।इ॒ष॒णः॒।पुर॑म्ऽधीः।अ॒स्माक॑म्।सु।म॒घ॒ऽव॒न्।बो॒धि॒।गो॒दाः॥  
नु।स्तु॒तः।इ॒न्द्र॒।नु।गृ॒णा॒नः।इष॑म्।ज॒रि॒त्रे।न॒द्यः॑।न।पी॒पे॒रिति॑ पीपेः।अका॑रि।ते॒।ह॒रि॒ऽवः॒।ब्रह्म॑।नव्य॑म्।धि॒या।स्या॒म॒।र॒थ्यः॑।सदा॒ऽसाः॥  
