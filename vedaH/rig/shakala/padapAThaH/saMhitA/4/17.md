

  
त्वम्।म॒हान्।इ॒न्द्र॒।तुभ्य॑म्।ह॒।क्षाः।अनु॑।क्ष॒त्रम्।मं॒हना॑।म॒न्य॒त॒।द्यौः।त्वम्।वृ॒त्रम्।शव॑सा।ज॒घ॒न्वान्।सृ॒जः।सिन्धू॑न्।अहि॑ना।ज॒ग्र॒सा॒नान्॥  
तव॑।त्वि॒षः।जनि॑मन्।रे॒ज॒त॒।द्यौः।रेज॑त्।भूमिः॑।भि॒यसा॑।स्वस्य॑।म॒न्योः।ऋ॒घा॒यन्त॑।सु॒ऽभ्वः॑।पर्व॑तासः।आर्द॑न्।धन्वा॑नि।स॒रय॑न्ते।आपः॑॥  
भि॒नत्।गि॒रिम्।शव॑सा।वज्र॑म्।इ॒ष्णन्।आ॒विः॒ऽकृ॒ण्वा॒नः।स॒ह॒सा॒नः।ओजः॑।वधी॑त्।वृ॒त्रम्।वज्रे॑ण।म॒न्द॒सा॒नः।सर॑न्।आपः॑।जव॑सा।ह॒तऽवृ॑ष्णीः॥  
सु॒ऽवीरः॑।ते॒।ज॒नि॒ता।म॒न्य॒त॒।द्यौः।इन्द्र॑स्य।क॒र्ता।स्वपः॑ऽतमः।भू॒त्।यः।ई॒म्।ज॒जान॑।स्व॒र्य॑म्।सु॒ऽवज्र॑म्।अन॑पऽच्युतम्।सद॑सः।न।भूम॑॥  
यः।एकः॑।इत्।च्या॒वय॑ति।प्र।भूमा॑।राजा॑।कृ॒ष्टी॒नाम्।पु॒रु॒ऽहू॒तः।इन्द्रः॑।स॒त्यम्।ए॒न॒म्।अनु॑।विश्वे॑।म॒द॒न्ति॒।रा॒तिम्।दे॒वस्य॑।गृण॒तः।म॒घोनः॑॥  
स॒त्रा।सोमाः॑।अ॒भ॒व॒न्।अ॒स्य॒।विश्वे॑।स॒त्रा।मदा॑सः।बृ॒ह॒तः।मदि॑ष्ठाः।स॒त्रा।अ॒भ॒वः॒।वसु॑ऽपतिः।वसू॑नाम्।दत्रे॑।विश्वाः॑।अ॒धि॒थाः॒।इ॒न्द्र॒।कृ॒ष्टीः॥  
त्वम्।अध॑।प्र॒थ॒मम्।जाय॑मानः।अमे॑।विश्वाः॑।अ॒धि॒थाः॒।इ॒न्द्र॒।कृ॒ष्टीः।त्वम्।प्रति॑।प्र॒ऽवतः॑।आ॒ऽशया॑नम्।अहि॑म्।वज्रे॑ण।म॒घ॒ऽव॒न्।वि।वृ॒श्चः॒॥  
स॒त्रा॒ऽहन॑न्।दधृ॑षिम्।तुम्र॑म्।इन्द्र॑म्।म॒हाम्।अ॒पा॒रम्।वृ॒ष॒भम्।सु॒ऽवज्र॑म्।हन्ता॑।यः।वृ॒त्रम्।सनि॑ता।उ॒त।वाज॑म्।दाता॑।म॒घानि॑।म॒घऽवा॑।सु॒ऽराधाः॑॥  
अ॒यम्।वृतः॑।चा॒त॒य॒ते॒।स॒म्ऽई॒चीः।यः।आ॒जिषु॑।म॒घऽवा॑।शृ॒ण्वे।एकः॑।अ॒यम्।वाज॑म्।भ॒र॒ति॒।यम्।स॒नोति॑।अ॒स्य।प्रि॒यासः॑।स॒ख्ये।स्या॒म॒॥  
अ॒यम्।शृ॒ण्वे॒।अध॑।जय॑न्।उ॒त।घ्नन्।अ॒यम्।उ॒त।प्र।कृ॒णु॒ते॒।यु॒धा।गाः।य॒दा।स॒त्यम्।कृ॒णु॒ते।म॒न्युम्।इन्द्रः॑।विश्व॑म्।दृ॒ळ्हम्।भ॒य॒ते॒।एज॑त्।अ॒स्मा॒त्॥  
सम्।इन्द्रः॑।गाः।अ॒ज॒य॒त्।सम्।हिर॑ण्या।सम्।अ॒श्वि॒या।म॒घऽवा॑।यः।ह॒।पू॒र्वीः।ए॒भिः।नृऽभिः॑।नृऽत॑मः।अ॒स्य॒।शा॒कैः।रा॒यः।वि॒ऽभ॒क्ता।स॒म्ऽभ॒रः।च॒।वस्वः॑॥  
किय॑त्।स्वि॒त्।इन्द्रः॑।अधि॑।ए॒ति॒।मा॒तुः।किय॑त्।पि॒तुः।ज॒नि॒तुः।यः।ज॒जान॑।यः।अ॒स्य॒।शुष्म॑म्।मु॒हु॒कैः।इय॑र्ति।वातः॑।न।जू॒तः।स्त॒नय॑त्ऽभिः।अ॒भ्रैः॥  
क्षि॒यन्त॑म्।त्व॒म्।अक्षि॑यन्तम्।कृ॒णो॒ति॒।इय॑र्ति।रे॒णुम्।म॒घऽवा॑।स॒म्ऽओह॑म्।वि॒ऽभ॒ञ्ज॒नुः।अ॒शनि॑मान्ऽइव।द्यौः।उ॒त।स्तो॒तार॑म्।म॒घऽवा॑।वसौ॑।धात्॥  
अ॒यम्।च॒क्रम्।इ॒ष॒ण॒त्।सूर्य॑स्य।नि।एत॑शम्।री॒र॒म॒त्।स॒सृ॒मा॒णम्।आ।कृ॒ष्णः।ई॒म्।जु॒हु॒रा॒णः।जि॒घ॒र्ति॒।त्व॒चः।बु॒ध्ने।रज॑सः।अ॒स्य।योनौ॑॥  
असि॑क्न्याम्।यज॑मानः।न।होता॑॥  
ग॒व्यन्तः॑।इन्द्र॑म्।स॒ख्याय॑।विप्राः॑।अ॒श्व॒ऽयन्तः।वृष॑णम्।वा॒जय॑न्तः।ज॒नि॒ऽयन्तः॑।ज॒नि॒ऽदाम्।अक्षि॑तऽऊतिम्।आ।च्य॒व॒या॒मः॒।अ॒व॒ते।न कोश॑म्॥  
त्रा॒ता।नः॒।बो॒धि॒।ददृ॑शानः।आ॒पिः।अ॒भि॒ऽख्या॒ता।म॒र्डि॒ता।सो॒म्याना॑म्।सखा॑।पि॒ता।पि॒तृऽत॑मः।पि॒तॄ॒णाम्।कर्ता॑।ई॒म्।ऊँ॒ इति॑।लो॒कम्।उ॒श॒ते।व॒यः॒ऽधाः॥  
स॒खि॒ऽय॒ताम्।अ॒वि॒ता।बो॒धि॒।सखा॑।गृ॒णा॒नः।इ॒न्द्र॒।स्तु॒व॒ते।वयः॑।धाः॒।व॒यम्।हि।आ।ते॒।च॒कृ॒म।स॒ऽबाधः॑।आ॒भिः।शमी॑भिः।म॒हय॑न्तः।इ॒न्द्र॒॥  
स्तु॒तः।इन्द्रः॑।म॒घऽवा॑।यत्।ह॒।वृ॒त्रा।भूरी॑णि।एकः॑।अ॒प्र॒तीनि॑।ह॒न्ति॒।अ॒स्य।प्रि॒यः।ज॒रि॒ता।यस्य॑।शर्म॑न्।नकिः॑।दे॒वाः।वा॒रय॑न्ते।न।मर्ताः॑॥  
ए॒व।नः॒।इन्द्रः॑।म॒घऽवा॑।वि॒ऽर॒प्शी।कर॑त्।स॒त्या।च॒र्ष॒णि॒ऽधृत्।अ॒न॒र्वा।त्वम्।राजा॑।ज॒नुषा॑म्।धे॒हि॒।अ॒स्मे इति॑।अधि॑।श्रवः॑।माहि॑नम्।यत्।ज॒रि॒त्रे॥  
नु।स्तु॒तः।इ॒न्द्र॒।नु।गृ॒णा॒नः।इष॑म्।ज॒रि॒त्रे।न॒द्यः॑।न।पी॒पे॒रिति॑ पीपेः।अका॑रि।ते॒।ह॒रि॒ऽवः॒।ब्रह्म॑।नव्य॑म्।धि॒या।स्या॒म॒।र॒थ्यः॑।स॒दा॒ऽसाः॥  
