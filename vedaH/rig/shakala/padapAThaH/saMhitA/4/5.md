

  
वै॒श्वा॒न॒राय॑।मी॒ळ्हुषे॑।स॒ऽजोषाः॑।क॒था।दा॒शे॒म॒।अ॒ग्नये॑।बृ॒हत्।भाः।अनू॑नेन।बृ॒ह॒ता।व॒क्षथे॑न।उप॑।स्त॒भा॒य॒त्।उ॒प॒ऽमित्।न।रोधः॑॥  
मा।नि॒न्द॒त॒।यः।इ॒माम्।मह्य॑म्।रा॒तिम्।दे॒वः।द॒दौ।मर्या॑य।स्व॒ऽधावा॑न्।पाका॑य।गृत्सः॑।अ॒मृतः॑।विऽचे॑ताः।वै॒श्वा॒न॒रः।नृऽत॑मः।य॒ह्वः।अ॒ग्निः॥  
साम॑।द्वि॒ऽबर्हाः॑।महि॑।ति॒ग्मऽभृ॑ष्टिः।स॒हस्र॑ऽरेताः।वृ॒ष॒भः।तुवि॑ष्मान्।प॒दम्।न।गोः।अप॑ऽगूळ्हम्।वि॒वि॒द्वान्।अ॒ग्निः।मह्य॑म्।प्र।इत्।ऊँ॒ इति॑।वो॒च॒त्।म॒नी॒षाम्॥  
प्र।तान्।अ॒ग्निः।ब॒भ॒स॒त्।ति॒ग्मऽज॑म्भः।तपि॑ष्ठेन।शो॒चिषा॑।यः।सु॒ऽराधाः॑।प्र।ये।मि॒नन्ति॑।वरु॑णस्य।धाम॑।प्रि॒या।मि॒त्रस्य॑।चेत॑तः।ध्रु॒वाणि॑॥  
अ॒भ्रा॒तरः॑।न।योष॑णः।व्यन्तः॑।प॒ति॒ऽरिपः॑।न।जन॑यः।दुः॒ऽएवाः॑।पा॒पासः॑।सन्तः॑।अ॒नृ॒ताः।अ॒स॒त्याः।इ॒दम्।प॒दम्।अ॒ज॒न॒त॒।ग॒भी॒रम्॥  
इ॒दम्।मे॒।अ॒ग्ने॒।किय॑ते।पा॒व॒क॒।अमि॑नते।गु॒रुम्।भा॒रम्।न।मन्म॑।बृ॒हत्।द॒धा॒थ॒।धृ॒ष॒ता।ग॒भी॒रम्।य॒ह्वम्।पृ॒ष्ठम्।प्रय॑सा।स॒प्तऽधा॑तु॥  
तम्।इत्।नु।ए॒व।स॒म॒ना।स॒मा॒नम्।अ॒भि।क्रत्वा॑।पु॒न॒ती।धी॒तिः।अ॒श्याः॒।स॒सस्य॑।चर्म॑न्।अधि॑।चारु॑।पृश्नेः॑।अग्ने॑।रु॒पः।अरु॑पितम्।जबा॑रु॥  
प्र॒ऽवाच्य॑म्।वच॑सः।किम्।मे॒।अ॒स्य।गुहा॑।हि॒तम्।उप॑।नि॒णिक्।व॒द॒न्ति॒।यत्।उ॒स्रिया॑णाम्।अप॑।वाःऽइ॑व।व्रन्।पाति॑।प्रि॒यम्।रु॒पः।अग्र॑म्।प॒दम्।वेः॥  
इ॒दम्।ऊँ॒ इति॑।त्यत्।महि॑।म॒हाम्।अनी॑कम्।यत्।उ॒स्रिया॑।सच॑त।पू॒र्व्यम्।गौः।ऋ॒तस्य॑।प॒दे।अधि॑।दीद्या॑नम्।गुहा॑।र॒घु॒ऽस्यत्।र॒घु॒ऽयत्।वि॒वे॒द॒॥  
अध॑।द्यु॒ता॒नः।पि॒त्रोः।सचा॑।आ॒सा।अम॑नुत।गुह्य॑म्।चारु।पृश्नेः॑।मा॒तुः।प॒दे।प॒र॒मे।अन्ति॑।सत्।गोः।वृष्णः॑।शो॒चिषः॑।प्रऽय॑तस्य।जि॒ह्वा॥  
ऋ॒तम्।वो॒चे॒।नम॑सा।पृ॒च्छ्यमा॑नः।तव॑।आ॒ऽशसा॑।जा॒त॒ऽवे॒दः॒।यदि॑।इ॒दम्।त्वम्।अ॒स्य।क्ष॒य॒सि॒।यत्।ह॒।विश्व॑म्।दि॒वि।यत् ऊँ॒ इति॑।द्रवि॑णम्।यत्।पृ॒थि॒व्याम्॥  
किम्।नः॒।अ॒स्य।द्रवि॑णम्।कत्।ह॒।रत्न॑म्।वि।नः॒।वो॒चः॒।जा॒त॒ऽवे॒दः॒।चि॒कि॒त्वान्।गुहा॑।अध्व॑नः।प॒र॒मम्।यत्।नः॒।अ॒स्य।रेकु॑।प॒दम्।न।नि॒ऽदा॒नाः।अग॑न्म॥  
का।म॒र्यादा॑।व॒युना॑।कत्।ह॒।वा॒मम्।अच्छ॑।ग॒मे॒म॒।र॒घवः॑।न।वाज॑म्।क॒दा।नः॒।दे॒वीः।अ॒मृत॑स्य।पत्नीः॑।सूरः॑।वर्णे॑न।त॒त॒न॒न्।उ॒षसः॑॥  
अ॒नि॒रेण॑।वच॑सा।फ॒ल्ग्वे॑न।प्र॒तीत्ये॑न।कृ॒धुना॑।अ॒तृ॒पासः॑।अध॑।ते।अ॒ग्ने॒।किम्।इ॒ह।व॒द॒न्ति॒।अ॒ना॒यु॒धासः॑।आस॑ता।स॒च॒न्ता॒म्॥  
अ॒स्य।श्रि॒ये।स॒म्ऽइ॒धा॒नस्य॑।वृष्णः॑।वसोः॑।अनी॑कम्।दमे॑।आ।रु॒रो॒च॒।रुश॑त्।वसा॑नः।सु॒दृशी॑कऽरूपः।क्षि॒तिः।न।रा॒या।पु॒रु॒ऽवारः॑।अ॒द्यौ॒त्॥  
