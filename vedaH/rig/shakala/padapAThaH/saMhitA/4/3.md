

  
आ।वः॒।राजा॑नम्।अ॒ध्व॒रस्य॑।रु॒द्रम्।होता॑रम्।स॒त्य॒ऽयज॒म्।रोद॑स्योः।अ॒ग्निम्।पु॒रा।त॒न॒यि॒त्नोः।अ॒चित्ता॑त्।हिर॑ण्यऽरूपम्।अव॑से।कृ॒णु॒ध्व॒म्॥  
अ॒यम्।योनिः॑।च॒कृ॒म।यम्।व॒यम्।ते॒।जा॒याऽइ॑व।पत्ये॑।उ॒श॒ती।सु॒ऽवासाः॑।अ॒र्वा॒ची॒नः।परि॑ऽवीतः।नि।सी॒द॒।इ॒माः।ऊँ॒ इति॑।ते॒।सु॒ऽअ॒पा॒क॒।प्र॒ती॒चीः॥  
आ॒शृ॒ण्व॒ते।अदृ॑पिताय।मन्म॑।नृ॒ऽचक्ष॑से।सु॒ऽमृ॒ळी॒काय॑।वे॒धः॒।दे॒वाय॑।श॒स्तिम्।अ॒मृता॑य।शं॒स॒।ग्रावा॑ऽइव।सोता॑।म॒धु॒ऽसुत्।यम्।ई॒ळे॥  
त्वम्।चि॒त्।नः॒।शम्यै॑।अ॒ग्ने॒।अ॒स्याः।ऋ॒तस्य॑।बो॒धि॒।ऋ॒त॒ऽचि॒त्।सु॒ऽआ॒धीः।क॒दा।ते॒।उ॒क्था।स॒ध॒ऽमाद्या॑नि।क॒दा।भ॒व॒न्ति॒।स॒ख्या।गृ॒हे।ते॒॥  
क॒था।ह॒।तत्।वरु॑णाय।त्वम्।अ॒ग्ने॒।क॒था दि॒वे ग॒र्ह॒से॒।कत्।नः॒।आगः॑।क॒था।मि॒त्राय।मी॒ळ्हुषे॑।पृ॒थि॒व्यै।ब्रवः॑।कत्।अ॒र्य॒म्णे।कत्।भगा॑य॥  
कत्।धिष्ण्या॑सु।वृ॒ध॒सा॒नः।अ॒ग्ने॒।कत्।वाता॑य।प्रऽत॑वसे।शु॒भँ॒म्ये।परि॑ऽज्मने।नास॑त्याय।क्षे।ब्रवः॑।कत्।अ॒ग्ने॒।रु॒द्राय॑।नृ॒ऽघ्ने॥  
क॒था।म॒हे।पु॒ष्टि॒म्ऽभ॒राय॑।पू॒ष्णे।कत्।रु॒द्राय॑।सुऽम॑खाय।ह॒विः॒ऽदे।कत्।विष्ण॑वे।उ॒रु॒ऽगा॒याय॑।रेतः॑।ब्रवः॑।कत्।अ॒ग्ने॒।शर॑वे।बृ॒ह॒त्यै॥  
क॒था।शर्धा॑य।म॒रुता॑म्।ऋ॒ताय॑।क॒था।सू॒रे।बृ॒ह॒ते।पृ॒च्छ्यमा॑नः।प्रति॑।ब्र॒वः॒।अदि॑तये।तु॒राय॑।साध॑।दि॒वः।जा॒त॒ऽवे॒दः॒।चि॒कि॒त्वान्॥  
ऋ॒तेन॑।ऋ॒तम्।निऽय॑तम्।ई॒ळे॒।आ।गोः।आ॒मा।सचा॑।मधु॑ऽमत्।प॒क्वम्।अ॒ग्ने॒।कृ॒ष्णा।स॒ती।रुश॑ता।धा॒सिना॑।ए॒षा।जाम॑र्येण।पय॑सा।प्प्य्॥  
ऋ॒तेनः॑।हि।स्म॒।वृ॒ष॒भः।चि॒त्।अ॒क्तः।पुमा॑न्।अ॒ग्निः।पय॑सा।पृ॒ष्ट्ये॑न।अस्प॑न्दमानः।अ॒च॒र॒त्।व॒यः॒ऽधाः।वृषा॑।शु॒क्रम्।दु॒दु॒हे॒।पृश्निः॑।ऊधः॑॥  
ऋतेन॑।अद्रि॑म्।वि।अ॒स॒न्।भि॒दन्तः॑।सम्।अङ्गि॑रसः।न॒व॒न्त॒।गोऽभिः॑।शु॒नम्।नरः॑।परि॑।स॒द॒न्।उ॒षस॑म्।आ॒विः।स्वः॑।अ॒भ॒व॒त्।जा॒ते।अ॒ग्नौ॥  
ऋ॒तेन॑।दे॒वीः।अ॒मृताः॑।अमृ॑क्ताः।अर्णः॑ऽभिः।आपः॑।मधु॑मत्ऽभिः।अ॒ग्ने॒।वा॒जी।न।सर्गे॑षु।प्र॒ऽस्तु॒भा॒नः।प्र।सद॑म्।इत्।स्रवि॑तवे।द॒ध॒न्यु॒ह्॥  
मा।कस्य॑।य॒क्षम्।सद॑म्।इत्।हु॒रः।गाः॒।मा।वे॒शस्य॑।प्र॒ऽमि॒न॒तः।मा।आ॒पेः।मा।भ्रातुः॑।अ॒ग्ने॒।अनृ॑जोः।ऋ॒णम्।वेः॒।मा।सख्युः॑।दक्ष॑म्।रि॒पोः।भु॒जे॒म॒॥  
रक्षा॑णः।अ॒ग्ने॒।तव॑।रक्ष॑णेभिः।र॒र॒क्षा॒णः।सु॒ऽम॒ख॒।प्री॒णा॒नः।प्रति॑।स्फु॒र॒।वि।रु॒ज॒।वी॒ळु।अंहः॑।ज॒हि।रक्षः॑।महि॑।चित्।व॒वृ॒धा॒नम्॥  
ए॒भिः।भ॒व॒।सु॒ऽमनाः॑।अ॒ग्ने॒।अ॒र्कैः।इ॒मान्।स्पृ॒श॒।मन्म॑ऽभिः।शू॒र॒।वाजा॑न्।उ॒त।ब्रह्मा॑णि।अ॒ङ्गि॒रः॒।जु॒ष॒स्व॒।सम्।ते॒।श॒स्तिः।दे॒ववा॑ता।ज॒रे॒त॒॥  
ए॒ता।विश्वा॑।वि॒दुषे॑।तुभ्य॑म्।वे॒धः॒।नी॒थानि॑।अ॒ग्ने॒।नि॒ण्या।वचां॑सि।नि॒ऽवच॑ना।क॒वये॑।काव्या॑नि।अशं॑सिषम्।म॒तिऽभिः॑।विप्रः॑।उ॒क्थैः॥  
