

  
इ॒दम्।ऊँ॒ इति॑।त्यत्।पु॒रु॒ऽतम॑म्।पु॒रस्ता॑त्।ज्योतिः॑।तम॑सः।व॒युन॑ऽवत्।अ॒स्था॒त्।नू॒नम्।दि॒वः।दु॒हि॒तरः॑।वि॒ऽभा॒तीः।गा॒तुम्।कृ॒ण॒व॒न्।उ॒षसः॑।जना॑य॥  
अस्थुः॑।ऊँ॒ इति॑।चि॒त्राः।उ॒षसः॑।पु॒रस्ता॑त्।मि॒ताःऽइ॑व।स्वर॑वः।अ॒ध्व॒रेषु॑।वि।ऊँ॒ इति॑।व्र॒जस्य॑।तम॑सः।द्वारा॑।उ॒च्छन्तीः॑।अ॒व्र॒न्।शुच॑यः।पाव॒काः॥  
उ॒च्छन्तीः॑।अ॒द्य।चि॒त॒य॒न्त॒।भो॒जान्।रा॒धः॒ऽदेया॑य।उ॒षसः॑।म॒घोनीः॑।अ॒चि॒त्रे।अ॒न्तरिति॑।प॒णयः॑।स॒स॒न्तु॒।अबु॑ध्यमानाः।तम॑सः।विऽम॑ध्ये॥  
कु॒वित्।सः।दे॒वीः॒।स॒नयः॑।नवः॑।वा॒।यामः॑।ब॒भू॒यात्।उ॒ष॒सः॒।वः॒।अ॒द्य।येन॑।नव॑ऽग्वे।अङ्गि॑रे।दश॑ऽग्वे।स॒प्तऽआ॑स्ये।रे॒व॒तीः॒।रे॒वत्।ऊ॒ष॥  
यू॒यम्।हि।दे॒वीः॒।ऋ॒त॒युक्ऽभिः॑।अश्वैः॑।प॒रि॒ऽप्र॒या॒थ।भुव॑नानि।स॒द्यः।प्र॒ऽबो॒धय॑न्तीः।उ॒ष॒सः॒।स॒सन्त॑म्।द्वि॒ऽपात्।चतुः॑ऽपात्।च॒रथा॑य।जी॒वम्॥  
क्व॑।स्वित्।आ॒सा॒म्।क॒त॒मा।पु॒रा॒णी।यया॑।वि॒ऽधाना॑।वि॒ऽद॒धुः।ऋ॒भू॒णाम्।शुभ॑म्।यत्।शु॒भ्राः।उ॒षसः॑।चर॑न्ति।न।वि।ज्ञा॒य॒न्ते॒।स॒ऽदृशीः॑।अ॒जु॒र्याः॥  
ताः।घ॒।ताः।भ॒द्राः।उ॒षसः॑।पु॒रा।आ॒सुः॒।अ॒भि॒ष्टिऽद्यु॑म्नाः।ऋ॒तजा॑तऽसत्याः।यासु॑।ई॒जा॒नः।श॒श॒मा॒नः।उ॒क्थैः।स्तु॒वन्।शंस॑न्।द्रवि॑णम्।स॒द्यः।आप॑॥  
ताः।आ।च॒र॒न्ति॒।स॒म॒ना।पु॒रस्ता॑त्।स॒मा॒नतः॑।स॒म॒ना।प॒प्र॒था॒नाः।ऋ॒तस्य॑।दे॒वीः।सद॑सः।बु॒धा॒नाः।गवा॑म्।न।सर्गाः॑।उ॒षसः॑।ज॒र॒न्ते॒॥  
ताः।इत्।नु।ए॒व।स॒म॒ना।स॒मा॒नीः।अमी॑तऽवर्णाः।उ॒षसः॑।च॒र॒न्ति॒।गूह॑न्तीः।अभ्व॑म्।असि॑तम्।रुश॑त्ऽभिः।शु॒क्राः।त॒नूभिः॑।शुच॑यः।रु॒चा॒नाः॥  
र॒यिम्।दि॒वः॒।दु॒हि॒त॒रः॒।वि॒ऽभा॒तीः।प्र॒जाऽव॑न्तम्।य॒च्छ॒त॒।अ॒स्मासु॑।दे॒वीः॒।स्यो॒नात्।आ।वः॒।प्र॒ति॒ऽबुध्य॑मानाः।सु॒ऽवीर्य॑स्य।पत॑यः।स्या॒म॒॥  
तत्।वः॒।दि॒वः॒।दु॒हि॒त॒रः॒।वि॒ऽभा॒तीः।उप॑।ब्रु॒वे॒।उ॒ष॒सः॒।य॒ज्ञऽके॑तुः।व॒यम्।स्या॒म॒।य॒शसः॑।जने॑षु।तत्।द्यौः।च॒।ध॒त्ताम्।पृ॒थि॒वी।च॒।दे॒वी॥  
