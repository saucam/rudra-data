

  
ऊ॒र्ध्वः।ऊँ॒ इति॑।सु।नः॒।अ॒ध्व॒र॒स्य॒।हो॒तः॒।अग्ने॑।तिष्ठ॑।दे॒वऽता॑ता।यजी॑यान्।त्वम्।हि।विश्व॑म्।अ॒भि।असि॑।मन्म॑।प्र।वे॒धसः॑।चि॒त्।ति॒र॒सि॒।म॒नी॒षाम्॥  
अमू॑रः।होता॑।नि।अ॒सा॒दि॒।वि॒क्षु।अ॒ग्निः।म॒न्द्रः।वि॒दथे॑षु।प्रऽचे॑ताः।ऊ॒र्ध्वम्।भा॒नुम्।स॒वि॒ताऽइ॑व।अ॒श्रे॒त्।मेता॑ऽइव।धू॒मम्।स्त॒भा॒य॒त्।उप॑।द्याम्॥  
य॒ता।सु॒ऽजू॒र्णिः।रा॒तिनी॑।घृ॒ताची॑।प्र॒ऽद॒क्षि॒णित्।दे॒वऽता॑तिम्।उ॒रा॒णः।उत्।ऊँ॒ इति॑।स्वरुः॑।न॒व॒ऽजाः।न।अ॒क्रः।प॒श्वः।अ॒न॒क्ति॒।सुऽधि॑तः।सु॒ऽमेकः॑॥  
स्ती॒र्णे।ब॒र्हिषि॑।स॒म्ऽइ॒धा॒ने।अ॒ग्नौ।ऊ॒र्ध्वः।अ॒ध्व॒र्युः।जु॒जु॒षा॒णः।अ॒स्था॒त्।परि॑।अ॒ग्निः।प॒शु॒ऽपाः।न।होता॑।त्रि॒ऽवि॒ष्टि।ए॒ति॒।प्र॒ऽदिवः॑।उ॒रा॒णः॥  
परि॑।त्मना॑।मि॒तऽद्रुः॑।ए॒ति॒।होता॑।अ॒ग्निः।म॒न्द्रः।मधु॑ऽवचाः।ऋ॒तऽवा॑।द्रव॑न्ति।अ॒स्य॒।वा॒जिनः॑।न।शोकाः॑।भय॑न्ते।विश्वा॑।भुव॑ना।यत्।अभ्रा॑ट्॥  
भ॒द्रा।ते॒।अ॒ग्ने॒।सु॒ऽअ॒नी॒क॒।स॒म्ऽदृक्।घो॒रस्य॑।स॒तः।विषु॑णस्य।चारुः॑।न।यत्।ते॒।शो॒चिः।तम॑सा।वर॑न्त।न।ध्व॒स्मानः॑।त॒न्वि॑।रेपः॑।आ।धु॒रिति॑॥  
न।यस्य॑।सातुः॑।जनि॑तोः।अवा॑रि।न।मा॒तरा॑पि॒तरा॑।नु।चि॒त्।इ॒ष्टौ।अध॑।मि॒त्रः।न।सुऽधि॑तः।पा॒व॒कः।अ॒ग्निः।दी॒दा॒य॒।मानु॑षीषु।वि॒क्षु॥  
द्विः।यम्।पञ्च॑।जीज॑नन्।स॒म्ऽवसा॑नाः।स्वसा॑रः।अ॒ग्निम्।मानु॑षीषु।वि॒क्षु।उ॒षः॒ऽबुध॑म्।अ॒थ॒र्यः॑।न।दन्त॑म्।शु॒क्रम्।सु॒ऽआस॑म्।प॒र॒शुम्।न।ति॒ग्मम्॥  
तव॑।त्ये।अ॒ग्ने॒।ह॒रितः॑।घृ॒त॒ऽस्नाः।रोहि॑तासः।ऋ॒जु॒ऽअञ्चः॑।सु॒ऽअञ्चः॑।अ॒रु॒षासः॑।वृष॑णः।ऋ॒जु॒ऽमु॒ष्काः।आ।दे॒वऽता॑तिम्।अ॒ह्व॒न्त॒।द॒स्माः॥  
ये।ह॒।त्ये।ते॒।सह॑मानाः।अ॒यासः॑।त्वे॒षासः॑।अ॒ग्ने॒।अ॒र्चयः॑।चर॑न्ति।श्ये॒नासः॑।न।दु॒व॒स॒नासः॑।अर्थ॑म्।तु॒वि॒ऽस्व॒णसः॑।मारु॑तम्।न।शर्धः॑॥  
अका॑रि।ब्रह्म॑।स॒म्ऽइ॒धा॒न॒।तुभ्य॑म्।शंसा॑ति।उ॒क्थम्।यज॑ते।वि।ऊँ॒ इति॑।धाः॒।होता॑रम्।अ॒ग्निम्।मनु॑षः।नि।से॒दुः॒।न॒म॒स्यन्तः॑।उ॒शिजः॑।शंस॑म्।आ॒योः॥  
