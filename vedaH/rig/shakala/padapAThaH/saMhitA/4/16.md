

  
आ।स॒त्यः।या॒तु॒।म॒घऽवा॑न्।ऋ॒जी॒षी।द्रव॑न्तु।अ॒स्य॒।हर॑यः।उप॑।नः॒।तस्मै॑।इत्।अन्धः॑।सु॒सु॒म॒।सु॒ऽदक्ष॑म्।इ॒ह।अ॒भि॒ऽपि॒त्वम्।क॒र॒ते॒।गृ॒णा॒नः॥  
अव॑।स्य॒।शू॒र॒।अध्व॑नः।न।अन्ते॑।अ॒स्मिन्।नः॒।अ॒द्य।सव॑ने।म॒न्दध्यै॑।शंसा॑ति।उ॒क्थम्।उ॒शना॑ऽइव।वे॒धाः।चि॒कि॒तुषे॑।अ॒सु॒र्या॑य।मन्म॑॥  
क॒विः।न।नि॒ण्यम्।वि॒दथा॑नि।साध॑न्।वृषा॑।यत्।सेक॑म्।वि॒ऽपि॒पा॒नः।अर्चा॑त्।दि॒वः।इ॒त्था।जी॒ज॒न॒त्।स॒प्त।का॒रून्।अह्ना॑।चि॒त्।च॒क्रुः॒।व॒युना॑।गृ॒णन्तः॑॥  
स्वः॑।यत्।वेदि॑।सु॒ऽदृशी॑कम्।अ॒र्कैः।महि॑।ज्योतिः॑।रु॒रु॒चुः॒।यत्।ह॒।वस्तोः॑।अ॒न्धा।तमां॑सि।दुधि॑ता।वि॒ऽचक्षे॑।नृऽभ्यः॑।च॒का॒र॒।नृऽत॑मः।अ॒भिष्टौ॑॥  
व॒व॒क्षे।इन्द्रः॑।अमि॑तम्।ऋ॒जी॒षी।उ॒भे इति॑।आ।प॒प्रौ॒।रोद॑सी॒ इति॑।म॒हि॒ऽत्वा।अतः॑।चि॒त्।अ॒स्य॒।म॒हि॒मा।वि।रे॒चि॒।अ॒भि।यः।विश्वा॑।भुव॑ना।ब॒भूव॑॥  
विश्वा॑नि।श॒क्रः।नर्या॑णि।वि॒द्वान्।अ॒पः।रि॒रे॒च॒।सखि॑ऽभिः।निऽका॑मैः।अश्मा॑नम्।चि॒त्।ये।बि॒भि॒दुः।वचः॑ऽभिः।व्र॒जम्।गोऽम॑न्तम्।उ॒शिजः॑।वि।व॒व्रु॒रिति॑ वव्रुः॥  
अ॒पः।वृ॒त्रम्।व॒व्रि॒ऽवांस॑म्।परा॑।अ॒ह॒न्।प्र।आ॒व॒त्।ते॒।वज्र॑म्।पृ॒थि॒वी।सऽचे॑ताः।प्र।अर्णां॑सि।स॒मु॒द्रिया॑णि।ऐ॒नोः॒।पतिः॑।भव॑न्।शव॑सा।शू॒र॒।धृ॒ष्णो॒ इति॑॥  
अ॒पः।यत्।अद्रि॑म्।पु॒रु॒ऽहू॒त॒।दर्दः॑।आ॒विः।भु॒व॒त्।स॒रमा॑।पू॒र्व्य॑म्।ते॒।सः।नः॒।ने॒ता।वाज॑म्।आ।द॒र्षि॒।भूरि॑म्।गो॒त्रा।रु॒जन्।अङ्गि॑रःऽभिः।गृ॒णा॒नः॥  
अच्छ॑।क॒विम्।नृ॒ऽम॒नः॒।गाः॒।अ॒भिष्टौ॑।स्वः॑ऽसाता।म॒घ॒ऽव॒न्।नाद॑मानम्।ऊ॒तिऽभिः॑।तम्।इ॒ष॒णः॒।द्यु॒म्नऽहू॑तौ।नि।मा॒याऽवा॑न्।अब्र॑ह्मा।दस्युः॑।अ॒र्त॒॥  
आ।द॒स्यु॒ऽघ्ना।मन॑सा।या॒हि॒।अस्त॑म्।भुव॑त्।ते॒।कुत्सः॑।स॒ख्ये।निऽका॑मः।स्वे।योनौ॑।नि।स॒द॒त॒म्।सऽरू॑पा।वि।वा॒म्।चि॒कि॒त्स॒त्।ऋ॒त॒ऽचित्।ह॒।नारी॑॥  
यासि॑।कुत्से॑न।स॒ऽरथ॑म्।अ॒व॒स्युः।तो॒दः।वात॑स्य।हर्योः॑।ईशा॑नः।ऋ॒ज्रा।वाज॑म्।न।गध्य॑म्।युयू॑षन्।क॒विः।यत्।अह॑न्।पार्या॑य।भूषा॑त्॥  
कुत्सा॑य।शुष्ण॑म्।अ॒शुष॑म्।नि।ब॒र्हीः॒।प्र॒ऽपि॒त्वे।अह्नः॑।कुय॑वम्।स॒हस्रा॑।स॒द्यः।दस्यू॑न्।प्र।मृ॒ण॒।कु॒त्स्येन॑।प्र।सूरः॑।च॒क्रम्।वृ॒ह॒ता॒त्।अ॒भीके॑॥  
त्वम्।पिप्रु॑म्।मृग॑यम्।शू॒शु॒ऽवांस॑म्।ऋ॒जिश्व॑ने।वै॒द॒थि॒नाय॑।र॒न्धीः॒।प॒ञ्चा॒शत्।कृ॒ष्णा।नि।व॒पः॒।स॒हस्रा॑।अत्क॑म्।न।पुरः॑।ज॒रि॒मा।वि।द॒र्दः॒॥  
सूरः॑।उ॒पा॒के।त॒न्व॑म्।दधा॑नः।वि।यत्।ते॒।चेति॑।अ॒मृत॑स्य।वर्पः॑।मृ॒गः।न।ह॒स्ती।तवि॑षीम्।उ॒षा॒णः।सिं॒हः।न।भी॒मः।आयु॑धानि।बभ्र॑त्॥  
इन्द्र॑म्।कामाः॑।व॒सु॒ऽयन्तः॑।अ॒ग्म॒न्।स्वः॑।मीळ्हे॑।न।सव॑ने।च॒का॒नाः।श्र॒व॒स्यवः॑।श॒श॒मा॒नासः॑।उ॒क्थैः।ओकः॑।न।र॒ण्वा।सु॒दृशी॑ऽइव।पु॒ष्टिः॥  
तम्।इत्।वः॒।इन्द्र॑म्।सु॒ऽहव॑म्।हु॒वे॒म॒।यः।ता।च॒कार॑।नर्या॑।पु॒रूणि॑।यः।माऽव॑ते।ज॒रि॒त्रे।गध्य॑म्।चि॒त्।म॒क्षु।वाज॑म्।भर॑ति।स्पा॒र्हऽरा॑धाः॥  
ति॒ग्मा।यत्।अ॒न्तः।अ॒शनिः॑।पता॑ति।कस्मि॑न्।चि॒त्।शू॒र॒।मु॒हु॒के।जना॑नाम्।घो॒रा।यत्।अ॒र्य॒।सम्ऽऋ॑तिः।भवा॑ति।अध॑।स्म॒।नः॒।त॒न्वः॑।बो॒धि॒।गो॒पाः॥  
भुवः॑।अ॒वि॒ता।वा॒मऽदे॑वस्य।धी॒नाम्।भुवः॑।सखा॑।अ॒वृ॒कः।वाज॑ऽसातौ।त्वाम्।अनु॑।प्रऽम॑तिम्।आ।ज॒ग॒न्म॒।उ॒रु॒ऽशंसः॑।ज॒रि॒त्रे।वि॒श्वध॑।स्याः॒॥  
ए॒भिः।नृऽभिः॑।इ॒न्द्र॒।त्वा॒युऽभिः॑।त्वा॒।म॒घव॑त्ऽभिः।म॒घ॒ऽव॒न्।विश्वे॑।आ॒जौ।द्यावः॑।न।द्यु॒म्नैः।अ॒भि।सन्तः॑।अ॒र्यः।क्ष॒पः।म॒दे॒म॒।श॒रदः॑।च॒।पू॒र्वीः॥  
ए॒व।इत्।इन्द्रा॑य।वृ॒ष॒भाय॑।वृष्णे॑।ब्रह्म॑।अ॒क॒र्म॒।भृग॑वः।न।रथ॑म्।नु।चि॒त्।यथा॑।नः॒।स॒ख्या।वि॒ऽयोष॑त्।अस॑त्।नः॒।उ॒ग्रः।अ॒वि॒ता।त॒नू॒ऽपाः॥  
नु।स्तु॒तः।इ॒न्द्र॒।नु।गृ॒णा॒नः।इष॑म्।ज॒रि॒त्रे।न॒द्यः॑।न।पी॒पे॒रिति॑ पीपेः।अका॑रि।ते॒।ह॒रि॒ऽवः॒।ब्रह्म॑।नव्य॑म्।धि॒या।स्या॒म॒।र॒थ्यः॑।स॒दा॒ऽसाः॥  
