

  
कः।अ॒द्य।नर्यः॑।दे॒वऽका॑मः।उ॒शन्।इन्द्र॑स्य।स॒ख्यम्।जु॒जो॒ष॒।कः।वा॒।म॒हे।अव॑से।पार्या॑य।सम्ऽइ॑द्धे।अ॒ग्नौ।सु॒तऽसो॑मः।ई॒ट्टे॒॥  
कः।न॒ना॒म॒।वच॑सा।सो॒म्याय॑।म॒ना॒युः।वा॒।भ॒व॒ति॒।वस्ते॑।उ॒स्राः।कः।इन्द्र॑स्य।युज्य॑म्।कः।स॒खि॒ऽत्वम्।कः।भ्रा॒त्रम्।व॒ष्टि॒।क॒वये॑।कः।ऊ॒ती॥  
कः।दे॒वाना॑म्।अवः॑।अ॒द्य।वृ॒णी॒ते॒।कः।आ॒दि॒त्यान्।अदि॑तिम्।ज्योतिः॑।ई॒ट्टे॒।कस्य॑।अ॒श्विनौ॑।इन्द्रः॑।अ॒ग्निः।सु॒तस्य॑।अं॒शोः।पि॒ब॒न्ति॒।मन॑सा।अवि॑ऽवेनम्॥  
तस्मै॑।अ॒ग्निः।भार॑तः।शर्म॑।यं॒स॒त्।ज्योक्।प॒श्या॒त्।सूर्य॑म्।उ॒त्ऽचर॑न्तम्।यः।इन्द्रा॑य।सु॒नवा॑म।इति॑।आह॑।नरे॑।नर्या॑य।नृऽत॑माय।नृ॒णाम्॥  
न।तम्।जि॒न॒न्ति॒।ब॒हवः॑।न।द॒भ्राः।उ॒रु।अ॒स्मै॒।अदि॑तिः।शर्म॑।यं॒स॒त्।प्रि॒यः।सु॒ऽकृत्।प्रि॒यः।इन्द्रे॑।म॒ना॒युः।प्रि॒यः।सु॒प्र॒ऽअ॒वीः।प्रि॒यः।अ॒स्य॒।सो॒मी॥  
सु॒प्र॒ऽअ॒व्यः॑।प्रा॒शु॒षाट्।ए॒षः।वी॒रः।सुस्वेः॑।प॒क्तिम्।कृ॒णु॒ते॒।केव॑ला।इन्द्रः॑।न।असु॑स्वेः।आ॒पिः।न।सखा॑।न।जा॒मिः।दुः॒प्र॒ऽअ॒व्यः॑।अ॒व॒ऽह॒न्ता।इत्।अवा॑चः॥  
न।रे॒वता॑।प॒णिना॑।स॒ख्यम्।इन्द्रः॑।असु॑न्वता।सु॒त॒ऽपाः।सम्।गृ॒णी॒ते॒।आ।अ॒स्य॒।वेदः॑।खि॒दति॑।हन्ति॑।न॒ग्नम्।वि।सुस्व॑ये।प॒क्तये॑।केव॑लः।भूत्॥  
इन्द्र॑म्।परे॑।अव॑रे।म॒ध्य॒मासः॑।इन्द्र॑म्।यान्तः॑।अव॑ऽसितासः।इन्द्र॑म्।इन्द्र॑म्।क्षि॒यन्तः॑।उ॒त।युध्य॑मानाः।इन्द्र॑म्।नरः॑।वा॒ज॒यन्तः॑।ह॒व॒न्ते॒॥  
