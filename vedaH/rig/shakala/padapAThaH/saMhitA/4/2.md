

  
यः।मर्त्ये॑षु।अ॒मृतः॑।ऋ॒तऽवा॑।दे॒वः।दे॒वेषु।अ॒र॒तिः।नि॒ऽधायि॑।होता॑।यजि॑ष्ठः।म॒ह्ना।शु॒चध्यै॑।ह॒व्यैः।अ॒ग्निः।मनु॑षः।ई॒र॒यध्यै॑॥  
इ॒ह।त्वम्।सू॒नो॒ इति॑।स॒ह॒सः॒।नः॒।अ॒द्य।जा॒तः।जा॒तान्।उ॒भया॑न्।अ॒न्तः।अ॒ग्ने॒।दू॒तः।ई॒य॒से॒।य्य्जा॒नः।ष्व्।ऋ॒जु॒ऽमु॒ष्कान्।वृष॑णः।शु॒क्रान्।च॒॥  
अत्या॑।वृ॒ध॒स्नू इति॑ वृ॒ध॒ऽस्नू।रोहि॑ता।घृ॒तस्नू॒ इति॑ घृ॒तऽस्नू॑।ऋ॒तस्य॑।म॒न्ये॒।मन॑सा।जवि॑ष्ठा।अ॒न्तः।ई॒य॒से॒।अ॒रु॒षा।यु॒जा॒नः।यु॒ष्मान्।च॒।दे॒वान्।विशः॑।आ।च॒।मर्ता॑न्॥  
अ॒र्य॒मण॑म्।वरु॑णम्।मि॒त्रम्।ए॒षा॒म्।इन्द्रा॒विष्णू॒ इति॑।म॒रुतः॑।अ॒श्विना॑।उ॒त।सु॒ऽअश्वः॑।अ॒ग्ने॒।सु॒ऽरथः॑।सु॒ऽराधाः॑।आ।इत्।ऊँ॒ इति॑।व॒ह॒।सु॒ऽह॒विषे॑।जना॑य॥  
गोऽमा॑न्।अ॒ग्ने॒।अवि॑ऽमान्।अ॒श्वी।य॒ज्ञः।नृ॒वत्ऽस॑खा।सद॑म्।इत्।अ॒प्र॒ऽमृ॒ष्यः।इळा॑ऽवान्।ए॒षः।अ॒सु॒र॒।प्र॒जाऽवा॑न्।दी॒र्घः।र॒यिः।पृ॒थु॒ऽबु॒ध्नः।स॒भाऽवा॑न्॥  
यः।ते॒।इ॒ध्मम्।ज॒भर॑त्।सि॒ष्वि॒दा॒नः।मू॒र्धान॑म्।वा।त॒तप॑ते।त्वा॒ऽया।भुवः॑।तस्य॑।स्वऽत॑वान्।पा॒युः।अ॒ग्ने॒।विश्व॑स्मात्।सी॒म्।अ॒घ॒ऽय॒तः।उ॒रु॒ष्य॒॥  
यः।ते॒।भरा॑त्।अन्नि॑ऽयते।चि॒त्।अन्न॑म्।नि॒ऽशिष॑त्।म॒न्द्रम्।अति॑थिम्।उ॒त्ऽईर॑त्।आ।दे॒व॒ऽयुः।इ॒नध॑ते।दु॒रो॒णे।तस्मि॑न्।र॒यिः।ध्रु॒वः।अ॒स्तु॒।दास्वा॑न्॥  
यः।त्वा॒।दो॒षा।यः।उ॒षसि॑।प्र॒ऽशंसा॑त्।प्रि॒यम्।वा॒।त्वा॒।कृ॒णव॑ते।ह॒विष्मा॑न्।अश्वः॑।न।स्वे।दमे॑।आ।हे॒म्याऽवा॑न्।तम्।अंह॑सः।पी॒प॒रः॒।दा॒श्वांस॑म्॥  
यः।तुभ्य॑म्।अ॒ग्ने॒।अ॒मृता॑य।दा॒श॒ऽहुवः॑।त्वे इति॑।कृ॒णव॑ते।य॒तऽस्रु॑क्।न।सः।रा॒या।श॒श॒मा॒नः।वि।यो॒ष॒त्।न।ए॒न॒म्।अंहः॑।परि॑।व॒र॒त्।अ॒घ॒ऽयोः॥  
यस्य॑।त्वम्।अ॒ग्ने॒।अ॒ध्व॒रम्।जुजो॑षः।दे॒वः।मर्त॑स्य।सु॒ऽधि॑तम्।ररा॑णः।प्री॒ता।इत्।अ॒स॒त्।होत्रा॑।सा।य॒वि॒ष्ठ॒।असा॑म।यस्य॑।वि॒ध॒तः।वृ॒धासः॑॥  
चित्ति॑म्।अचि॑त्तिम्।चि॒न॒व॒त्।वि।वि॒द्वान्।पृ॒ष्टाऽइ॑व।वी॒ता।वृ॒जि॒ना।च॒।मर्ता॑न्।रा॒ये।च॒।नः॒।सु॒ऽअ॒प॒त्याय॑।दे॒व॒।दिति॑म्।च॒।रास्व॑।अदि॑तिम्।उ॒रु॒ष्य॒॥  
क॒विम्।श॒शा॒सुः॒।क॒वयः॑।अद॑ब्धाः।नि॒ऽधा॒रय॑न्तः।दुर्या॑सु।आ॒योः।अतः॑।त्वम्।दृश्या॑न्।अ॒ग्ने॒।ए॒तान्।प॒ट्ऽभिः।प॒श्येः॒।अद्भु॑तान्।अ॒र्यः।एवैः॑॥  
त्वम्।अ॒ग्ने॒।वा॒घते॑।सु॒ऽप्रनी॑तिः।सु॒तऽसो॑माय।वि॒ध॒ते।य॒वि॒ष्ठ॒।रत्न॑म्।भ॒र॒।श॒श॒मा॒नाय॑।घृ॒ष्वे॒।पृ॒थु।च॒न्द्रम्।अव॑से।च॒र्ष॒णि॒ऽप्राः॥  
अध॑।ह॒।यत्।व॒यम्।अ॒ग्ने॒।त्वा॒ऽया।प॒ट्ऽभिः।हस्ते॑भिः।च॒कृ॒म।त॒नूभिः॑।रथ॑म्।न।क्रन्तः॑।अप॑सा।भु॒रिजोः॑।ऋ॒तम्।ये॒मुः॒।सु॒ऽध्यः॑।आ॒शु॒षा॒णाः॥  
अध॑।मा॒तुः।उ॒षसः॑।स॒प्त।विप्राः॑।जाये॑महि।प्र॒थ॒माः।वे॒धसः॑।नॄन्।दि॒वः।पु॒त्राः।अङ्गि॑रसः।भ॒वे॒म॒।अद्रि॑म्।रु॒जे॒म॒।ध॒निन॑म्।शु॒चन्तः॑॥  
अध॑।यथा॑।नः॒।पि॒तरः॑।परा॑सः।प्र॒त्नासः॑।अ॒ग्ने॒।ऋ॒तम्।आ॒शु॒षा॒णाः।शुचि॑।इत्।अ॒य॒न्।दीधि॑तिम्।उ॒क्थ॒ऽशासः।क्षामा॑।भि॒न्दन्तः॑।अ॒रु॒णीः।अप॑।व्र॒न्॥  
सु॒ऽकर्मा॑णः।सु॒ऽरुचः॑।दे॒व॒ऽयन्तः॑।अयः॑।न।दे॒वाः।जनि॑म।धम॑न्तः।शु॒चन्तः॑।अ॒ग्निम्।व॒वृ॒धन्तः॑।इन्द्र॑म्।ऊ॒र्वम्।गव्य॑म्।प॒रि॒ऽसद॑न्तः।अ॒ग्म॒न्॥  
आ।यू॒थाऽइ॑व।क्षु॒ऽमति॑।प॒श्वः।अ॒ख्य॒त्।दे॒वाना॑म्।यत्।ज॒नि॒म।अन्ति॑।उ॒ग्र॒।मर्ता॑नाम्।चि॒त्।उ॒र्वशीः॑।अ॒कृ॒प्र॒न्।वृ॒धे।चि॒त्।अ॒र्यः।उप॑रस्य।आ॒योः॥  
अक॑र्म।ते॒।सि॒ऽअप॑सः।अ॒भू॒म॒।ऋ॒तम्।अ॒व॒स्र॒न्।उ॒षसः॑।वि॒ऽभा॒तीः।अनू॑नम्।अ॒ग्निम्।पु॒रु॒धा।सु॒ऽच॒न्द्रम्।दे॒वस्य॑।मर्मृ॑जतः।चारु॑।चक्षुः॑॥  
ए॒ता।ते॒।अ॒ग्ने॒।उ॒चथा॑नि।वे॒धः।अवो॑चाम।क॒वये॑।ता।जु॒ष॒स्व॒।उत्।शो॒च॒स्व॒।कृ॒णु॒हि।वस्य॑सः।नः॒।म॒हः।रा॒यः।पु॒रु॒ऽवा॒र॒।प्र।य॒न्धि॒॥  
