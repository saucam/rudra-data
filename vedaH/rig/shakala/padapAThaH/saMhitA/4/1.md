

  
त्वाम्।हि।अ॒ग्ने॒।सद॑म्।इत्।स॒ऽम॒न्यवः॑।दे॒वासः॑।दे॒वम्।अ॒र॒तिम्।नि॒ऽए॒रि॒रे।इति॑।क्रत्वा॑।नि॒ऽए॒रि॒रे।अम॑र्त्यम्।य॒ज॒त॒।मर्त्ये॑षु।आ।दे॒वम्।आऽदे॑वम्।ज॒न॒त॒।प्रऽचे॑तसम्।विश्व॑म्।आऽदे॑वम्।ज॒न॒त॒।प्रऽचे॑तसम्॥  
सः।भ्रात॑रम्।वरु॑णम्।अ॒ग्ने॒।आ।व॒वृ॒त्स्व॒।दे॒वान्।अच्छ॑।सु॒ऽम॒ती।य॒ज्ञऽव॑नसम्।ज्येष्ठ॑म्।य॒ज्ञऽव॑नसम्।ऋ॒तऽवा॑नम्।आ॒दि॒त्यम्।च॒र्ष॒णि॒ऽधृत॑म्।राजा॑नम्।च॒र्ष॒णि॒ऽधृत॑म्॥  
सखे॑।सखा॑यम्।अ॒भि।आ।व॒वृ॒त्स्व॒।आ॒शुम्।न।च॒क्रम्।रथ्या॑ऽइव।रंह्या॑।अ॒स्मभ्य॑म्।द॒स्म॒।रंह्या॑।अग्ने॑।मृ॒ळी॒कम्।वरु॑णे।सचा॑।वि॒दः॒।म॒रुत्ऽसु॑।वि॒श्वऽभा॑नुषु।तो॒काय॑।तु॒जे।शु॒शु॒चा॒न॒।शम्।कृ॒धि॒।अ॒स्मभ्य॑म्।द॒स्म॒।शम्।कृ॒धि॒॥  
त्वम्।नः॒।अ॒ग्ने॒।वरु॑णस्य।वि॒द्वान्।दे॒वस्य॑।हेळः॑।अव॑।या॒सि॒सी॒ष्ठाः॒।यजि॑ष्ठः।वह्नि॑ऽतमः।शोशु॑चानः।विश्वा॑।द्वेषां॑सि।प्र मु॒मु॒ग्धि॒।अ॒स्मत्॥  
सः।त्वम्।नः॒।अ॒ग्ने॒।अ॒व॒मः।भ॒व॒।ऊ॒ती।नेदि॑ष्ठः।अ॒स्याः।उ॒षसः॑।विऽउ॑ष्टौ।अव॑।य॒क्ष्व॒।नः॒।वरु॑णम्।ररा॑णः।वी॒हि।मृ॒ळी॒कम्।सु॒ऽहवः॑।नः॒।ए॒धि॒॥  
अ॒स्य।श्रेष्ठा॑।सु॒ऽभग॑स्य।स॒म्ऽदृक्।दे॒वस्य॑।चि॒त्रऽत॑मा।मर्त्ये॑षु।शुचि॑।घृ॒तम्।न।त॒प्तम्।अघ्न्या॑याः।स्पा॒र्हा।दे॒वस्य॑।मं॒हना॑ऽइव।धे॒नोः॥  
त्रिः।अ॒स्य॒।ता।प॒र॒मा।स॒न्ति॒।स॒त्या।स्पा॒र्हा।दे॒वस्य॑।जनि॑मानि।अ॒ग्नेः।अ॒न॒न्ते।अ॒न्तरिति॑।परि॑ऽवीतः।आ।अ॒गा॒त्।शुचिः॑।शु॒क्रः।अ॒र्यः।रोरु॑चानः॥  
सः।दू॒तः।विश्वा॑।इत्।अ॒भि।व॒ष्टि॒।सद्म॑।होता॑।हिर॑ण्यऽरथः।रम्ऽसु॑जिह्वः।रो॒हित्ऽअ॑श्वः।व॒पु॒ष्यः॑।वि॒भाऽवा॑।सदा॑।र॒ण्वः।पि॒तु॒मती॑ऽइव।सं॒सत्॥  
सः।चे॒त॒य॒त्।मनु॑षः।य॒ज्ञऽब॑न्धुः।प्र।तम्।म॒ह्या।र॒श॒नया॑।न॒य॒न्ति॒।सः।क्षे॒ति॒।अ॒स्य॒।दुर्या॑सु।साध॑न्।दे॒वः।मर्त॑स्य।स॒ध॒नि॒ऽत्वम्।आ॒प॒॥  
सः।तु।नः॒।अ॒ग्निः।न॒य॒तु॒।प्र॒ऽजा॒नन्।अच्छ॑।रत्न॑म्।दे॒वऽभ॑क्तम्।यत्।अ॒स्य॒।धि॒या।यत्।विश्वे॑।अ॒मृताः॑।अकृ॑ण्वन्।द्यौः।पि॒ता।ज॒नि॒ता।स॒त्यम्।उ॒क्ष॒न्॥  
सः।जा॒य॒त॒।प्र॒थ॒मः।प॒स्त्या॑सु।म॒हः।बु॒ध्ने।रज॑सः।अ॒स्य।योनौ॑।अ॒पात्।अ॒शी॒र्षा।गु॒हमा॑नः।अन्ता॑।आ॒ऽयोयु॑वानः।वृ॒ष॒भस्य॑।नी॒ळे॥  
प्र।शर्धः॑।आ॒र्त॒।प्र॒थ॒मम्।वि॒ऽप॒न्या।ऋ॒तस्य॑।योना॑।वृ॒ष॒भस्य॑।नी॒ळे।स्पा॒र्हः।युवा॑।व॒पु॒ष्यः॑।वि॒भाऽवा॑।स॒प्त।प्रि॒यासः॑।अ॒ज॒न॒य॒न्त॒।वृष्णे॑॥  
अ॒स्माक॑म्।अत्र॑।पि॒तरः॑।म॒नु॒ष्याः॑।अ॒भि।प्र।से॒दुः॒।ऋ॒तम्।आ॒शु॒षा॒णाः।अश्म॑ऽव्रजाः।सु॒ऽदुघा॑।व॒व्रे।अ॒न्तः।उत्।उ॒स्राः।आ॒ज॒न्।उ॒षसः॑।हु॒वा॒नाः॥  
ते।म॒र्मृ॒ज॒त॒।द॒दृ॒ऽवांसः॑।अद्रि॑म्।तत्।ए॒षा॒म्।अ॒न्ये।अ॒भितः॑।वि।वो॒च॒न्।प॒श्वऽय॑न्त्रासः।अ॒भि।का॒रम्।अ॒र्च॒न्।वि॒दन्त॑।ज्योतिः॑।च॒कृ॒पन्त॑।धी॒भिः॥  
ते।ग॒व्य॒ता।मन॑सा।दृ॒ध्रम्।उ॒ब्धम्।गाः।ये॒मा॒नम्।परि॑।सन्त॑म्।अद्रि॑म्।दृ॒ळ्हम्।नरः॑।वच॑सा।दैव्ये॑न।व्र॒जम्।गोऽम॑न्तम्।उ॒शिजः॑।वि।व॒व्रुः॒॥  
ते।म॒न्व॒त॒।प्र॒थ॒मम्।नाम॑।धे॒नोः।त्रिः।स॒प्त।मा॒तुः।प॒र॒माणि॑।वि॒न्द॒न्।तत्।जा॒न॒तीः।अ॒भि।अ॒नू॒ष॒त॒।व्राः।आ॒विः।भु॒व॒त्।अ॒रु॒णीः।य॒शसा॑।गोः॥  
नेश॑त्।तमः॑।दुधि॑तम्।रोच॑त।द्यौः।उत्।दे॒व्याः।उ॒षसः॑।भा॒नुः।अ॒र्त॒।आ।सूर्यः॑।बृ॒ह॒तः।ति॒ष्ठ॒त्।अज्रा॑न्।ऋ॒जु।मर्ते॑षु।वृ॒ज्न॒ा।च॒।पश्य॑न्॥  
आत्।इत्।प॒श्चा।बु॒बु॒धा॒नाः।वि।अ॒ख्य॒न्।आत्।इत्।रत्न॑म्।धा॒र॒य॒न्त॒।द्युऽभ॑क्तम्।विश्वे॑।विश्वा॑सु।दुर्या॑सु।दे॒वाः।मित्र॑।धि॒ये।व॒रु॒ण॒।स॒त्यम्।अ॒स्तु॒॥  
अच्छ॑।वो॒चे॒य॒।शु॒शु॒चा॒नम्।अ॒ग्निम्।होता॑रम्।वि॒श्वऽभ॑रसम्।यजि॑ष्ठम्।शुचि॑।ऊधः॑।अ॒तृ॒ण॒त्।न।गवा॑म्।अन्धः॑।न।पू॒तम्।परि॑ऽसिक्तम्।अं॒शोः॥  
विश्वे॑षाम्।अदि॑तिः।य॒ज्ञियानाम्।विश्वे॑षाम्।अति॑थिः।मानु॑षाणाम्।अ॒ग्निः।दे॒वाना॑म्।अवः॑।आ॒ऽवृ॒णा॒नः।सु॒ऽमृ॒ळी॒कः।भ॒व॒तु॒।जा॒तऽवे॑दाः॥  
