

  
अग्ने॑।तम्।अ॒द्य।अश्व॑म्।न।स्तोमैः॑।क्रतु॑म्।न।भ॒द्रम्।हृ॒दि॒ऽस्पृश॑म्।ऋ॒ध्याम॑।ते॒।ओहैः॑॥  
अध॑।हि।अ॒ग्ने॒।क्रतोः॑।भ॒द्रस्य॑।दक्ष॑स्य।सा॒धोः।र॒थीः।ऋ॒तस्य॑।बृ॒ह॒तः।ब॒भूथ॑॥  
ए॒भिः।नः॒।अ॒र्कैः।भव॑।नः॒।अ॒र्वाङ्।स्वः॑।ण।ज्योतिः॑।अग्ने॑।विश्वे॑भिः।सु॒ऽमनाः॑।अनी॑कैः॥  
आ॒भिः।ते॒।अ॒द्य।गीः॒ऽभिः।गृ॒णन्तः॑।अग्ने॑।दाशे॑म।प्र।ते॒।दि॒वः।न।स्त॒न॒य॒न्ति॒।शुष्माः॑॥  
तव॑।स्वादि॑ष्ठा।अग्ने॑।सम्ऽदृ॑ष्टिः।इ॒दा।चि॒त्।अह्नः॑।इ॒दा।चि॒त्।अ॒क्तोः।श्रि॒ये।रु॒क्मः।न।रो॒च॒ते॒।उ॒पा॒के॥  
घृ॒तम्।न।पू॒तम्।त॒नूः।अ॒रे॒पाः।शुचि॑।हिर॑ण्यम्।तत्।ते॒।रु॒क्मः।न।रो॒च॒त॒।स्व॒धा॒ऽवः॒॥  
कृ॒तम्।चि॒त्।हि।स्म॒।सने॑मि।द्वेषः॑।अग्ने॑।इ॒नोषि॑।मर्ता॑त्।इ॒त्था।यज॑मानात्।ऋ॒त॒ऽवः॒॥  
शि॒वा।नः॒।स॒ख्या।सन्तु॑।भ्रा॒त्रा।अग्ने॑।दे॒वेषु॑।यु॒ष्मे इति॑।सा।नः॒।नाभिः॑।सद॑ने।सस्मि॑न्।ऊध॑म्॥  
