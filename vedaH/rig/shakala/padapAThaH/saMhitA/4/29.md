

  
आ।नः॒।स्तु॒तः।उप॑।वाजे॑भिः।ऊ॒ती।इन्द्र॑।या॒हि।हरि॑ऽभिः।म॒न्द॒सा॒नः।ति॒रः।चि॒त्।अ॒र्यः।सव॑ना।पु॒रूणि।आ॒ङ्गू॒षेभिः॑।गृ॒णा॒नः।स॒त्यऽरा॑धाः॥  
आ।हि।स्म॒।याति॑।नर्यः॑।चि॒कि॒त्वान्।हू॒यमा॑नः।सो॒तृऽभिः॑।उप॑।य॒ज्ञम्।सु॒ऽअश्वः॑।यः।अभी॑रुः।मन्य॑मानः।सु॒ऽस्वा॒णेभिः॑।मद॑ति।सम्।ह॒।वी॒रैः॥  
श्रा॒वय॑।इत्।अ॒स्य॒।कर्णा॑।वा॒ज॒यध्यै॑।जुष्टा॑म्।अनु॑।प्र।दिश॑म्।म॒न्द॒यध्यै॑।उ॒त्ऽव॒वृ॒षा॒णः।राध॑से।तुवि॑ष्मान्।कर॑त्।नः॒।इन्द्रः॑।सु॒ऽती॒र्था।अभ॑यम्।च॒॥  
अच्छ॑।यः।गन्ता॑।नाध॑मानम्।ऊ॒ती।इ॒त्था।विप्र॑म्।हव॑मानम्।गृ॒णन्त॑म्।उप॑।त्मनि॑।दधा॑नः।धु॒रि।आ॒शून्।स॒हस्रा॑णि।श॒तानि॑।वज्र॑ऽबाहुः॥  
त्वाऽऊ॑तासः।म॒घ॒ऽव॒न्।इ॒न्द्र॒।विप्राः॑।व॒यम्।ते॒।स्या॒म॒।सू॒रयः॑।गृ॒णन्तः॑।भे॒जा॒नासः॑।बृ॒हत्ऽदि॑वस्य।रा॒यः।आ॒ऽका॒य्य॑स्य।दा॒वने॑।पु॒रु॒ऽक्षोः॥  
