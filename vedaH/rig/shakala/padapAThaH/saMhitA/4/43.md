

  
कः।ऊँ॒ इति॑।श्र॒व॒त्।क॒त॒मः।य॒ज्ञिया॑नाम्।व॒न्दारु॑।दे॒वः।क॒त॒मः।जु॒षा॒ते॒।कस्य॑।इ॒माम्।दे॒वीम्।अ॒मृते॑षु।प्रेष्ठा॑म्।हृ॒दि।श्रे॒षा॒म॒।सु॒ऽस्तु॒तिम्।सु॒ऽह॒व्याम्॥  
कः।मृ॒ळा॒ति॒।क॒त॒मः।आऽग॑मिष्ठः।दे॒वाना॑म्।ऊँ॒ इति॑ क॒त॒मः।शम्ऽभ॑विष्ठः।रथ॑म्।कम्।आ॒हुः॒।द्र॒वत्ऽअ॑श्वम्।आ॒शुम्।यम्।सूर्य॑स्य।दु॒हि॒ता।अवृ॑णीत॥  
म॒क्षु।हि।स्म॒।गच्छ॑थः।ईव॑तः।द्यून्।इन्द्रः॑।न।श॒क्तिम्।परि॑ऽतक्म्यायाम्।दि॒वः।आऽजा॑ता।दि॒व्या।सु॒ऽप॒र्णा।कया॑।शची॑नाम्।भ॒व॒थः॒।शचि॑ष्ठा॥  
का।वा॒म्।भू॒त्।उप॑ऽमातिः।कया॑।नः॒।आ।अ॒श्वि॒ना॒।ग॒म॒थः॒।हू॒यमा॑ना।कः।वा॒म्।म॒हः।चि॒त्।त्यज॑सः।अ॒भीके॑।उ॒रु॒ष्यत॑म्।मा॒ध्वी॒ इति॑।द॒स्रा॒।नः॒।ऊ॒ती॥  
उ॒रु।वा॒म्।रथः॑।परि॑।न॒क्ष॒ति॒।द्याम्।आ।यत्।स॒मु॒द्रात्।अ॒भि।वर॑ते।वा॒म्।मध्वा॑।मा॒ध्वी॒ इति॑।मधु॑।वा॒म्।प्र॒ुषा॒य॒न्।यत्।सी॒म्।वा॒म्।पृक्षः॑।भु॒रज॑न्त।प॒क्वाः॥  
सिन्धुः॑।ह॒।वा॒म्।र॒सया॑।सि॒ञ्च॒त्।अश्वा॑न्।घृ॒णा।वयः॑।अ॒रु॒षासः॑।परि॑।ग्म॒न्।तत्।ऊँ॒ इति॑।सु।वा॒म्।अ॒जि॒रम्।चे॒ति॒।यान॑म्।येन॑।पती॒ इति॑।भव॑थः।सू॒र्यायाः॑॥  
इ॒हऽइ॑ह।यत्।वा॒म्।स॒म॒ना।प॒पृ॒क्षे।सा।इ॒यम्।अ॒स्मे इति॑।सु॒ऽम॒तिः।वा॒ज॒ऽर॒त्ना॒।उ॒रु॒ष्यत॑म्।ज॒रि॒तार॑म्।यु॒वम्।ह॒।श्रि॒तः।कामः॑।ना॒स॒त्या॒।यु॒व॒द्रिक्॥  
