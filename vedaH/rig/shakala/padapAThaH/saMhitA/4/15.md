

  
अ॒ग्निः।होता॑।नः॒।अ॒ध्व॒रे।वा॒जी।सन्।परि॑।नी॒य॒ते॒।दे॒वः।दे॒वेषु॑।य॒ज्ञियः॑॥  
परि॑।त्रि॒ऽवि॒ष्टि।अ॒ध्व॒रम्।याति॑।अ॒ग्निः।र॒थीःऽइ॑व।आ।दे॒वेषु।प्रयः॑।दध॑त्॥  
परि॑।वाज॑ऽपतिः।क॒विः।अ॒ग्निः।ह॒व्यानि॑।अ॒क्र॒मी॒त्।दध॑त्।रत्ना॑नि।दा॒शुषे॑॥  
अ॒यम्।यः।सृञ्ज॑ये।पु॒रः।दै॒व॒ऽवा॒ते।स॒म्ऽइ॒ध्यते॑।द्यु॒ऽमान्।अ॒मि॒त्र॒ऽदम्भ॑नः॥  
अस्य॑।घ॒।वी॒रः।ईव॑तः।अ॒ग्नेः।ई॒शी॒त॒।मर्त्यः॑।ति॒ग्मऽज॑म्भस्य।मी॒ळ्हुषः॑॥  
तम्।अर्व॑न्तम्।न।सा॒न॒सिम्।अ॒रु॒षम्।न।दि॒वः।शिशु॑म्।म॒र्मृ॒ज्यन्ते॑।दि॒वेऽदि॑वे॥  
बोध॑त्।यत्।मा॒।हरि॑ऽभ्याम्।कु॒मा॒रः।सा॒ह॒ऽदे॒व्यः।अच्छ॑।न।हू॒तः।उत्।अ॒र॒म्॥  
उ॒त।त्या।य॒ज॒ता।हरी॒ इति॑।कु॒मा॒रात्।सा॒ह॒दे॒व्यात्।प्रऽय॑ता।स॒द्यः।आ।द॒दे॒॥  
ए॒षः।वा॒म्।दे॒वौ॒।अ॒श्वि॒ना॒।कु॒मा॒रः।सा॒ह॒ऽदे॒व्यः।दी॒र्घऽआ॑युः।अ॒स्तु॒।सोम॑कः॥  
तम्।यु॒वम्।दे॒वौ॒।अ॒श्वि॒ना॒।कु॒मा॒रम्।सा॒ह॒ऽदे॒व्यम्।दी॒र्घऽआ॑युषम्।कृ॒णो॒त॒न॒॥  
