

  
ऋ॒भुः।विऽभ्वा॑।वाजः॑।इन्द्रः॑।नः॒।अच्छ॑।इ॒मम्।य॒ज्ञम्।र॒त्न॒ऽधेया॑।उप॑।यात।इ॒दा।हि।वः॒।धि॒षणा॑।दे॒वी।अह्वा॑म्।अधा॑त्।पी॒तिम्।सम्।मदाः॑।अ॒ग्म॒त॒।वः॒॥  
वि॒दा॒नासः॑।जन्म॑नः।वा॒ज॒ऽर॒त्नाः॒।उ॒त।ऋ॒तुऽभिः॑।ऋ॒भ॒वः॒।मा॒द॒य॒ध्व॒म्।सम्।वः॒।मदाः॑।अग्म॑त।सम्।पुर॑म्ऽधिः।सु॒ऽवीरा॑म्।अ॒स्मे इति॑।र॒यिम्।आ।ई॒र॒य॒ध्व॒म्॥  
अ॒यम्।वः॒।य॒ज्ञः।ऋ॒भ॒वः॒।अ॒का॒रि॒।यम्।आ।म॒नु॒ष्वत्।प्र॒ऽदिवः॑।द॒धि॒ध्वे।प्र।वः॒।अच्छ॑।जु॒जु॒षा॒णासः॑।अ॒स्थुः॒।अभू॑त।विश्वे॑।अ॒ग्रि॒या।उ॒त।वा॒जाः॒॥  
अभू॑त्।ऊँ॒ इति॑।वः॒।वि॒ध॒ते।र॒त्न॒ऽधेय॑म्।इ॒दा।न॒रः॒।दा॒शुषे॑।मर्त्या॑य।पिब॑त।वा॒जाः॒।ऋ॒भ॒वः॒।द॒दे।वः॒।महि॑ तृ॒तीय॑म्।सव॑नम्।मदा॑य॥  
आ।वा॒जाः॒।या॒त॒।उप॑।नः॒।ऋ॒भु॒क्षाः॒।म॒हः।न॒रः॒।द्रवि॑णसः।गृ॒णा॒नाः।आ।वः॒।पी॒तयः॑।अ॒भि॒ऽपि॒त्वे।अह्ना॑म्।इ॒माः।अस्त॑म्।न॒व॒स्वः॑ऽइव।ग्म॒न्॥  
आ।न॒पा॒तः॒।श॒व॒सः॒।या॒त॒न॒।उप॑।इ॒मम्।य॒ज्ञम्।नम॑सा।हू॒यमा॑नाः।स॒ऽजोष॑सः।सू॒र॒यः॒।यस्य॑।च॒।स्थ।मध्वः॑।पा॒त॒।र॒त्न॒ऽधाः।इन्द्र॑ऽवन्तः॥  
स॒ऽजोषाः॑।इ॒न्द्र॒।वरु॑णेन।सोम॑म्।स॒ऽजोषाः॑।पा॒हि॒।गि॒र्व॒णः॒।म॒रुत्ऽभिः॑।अ॒ग्रे॒ऽपाभिः॑।ऋ॒तु॒ऽपाभिः॑।स॒ऽजोषाः॑।ग्नाःपत्नी॑भिः।र॒त्न॒ऽधाभिः॑।स॒ऽजोषाः॑॥  
स॒ऽजोष॑सः।आ॒दि॒त्यैः।मा॒द॒य॒ध्व॒म्।स॒ऽजोष॑सः।ऋ॒भ॒वः॒।पर्व॑तेभिः।स॒ऽजोष॑सः।दैव्ये॑न।स॒वि॒त्रा।स॒ऽजोष॑सः।सिन्धु॑ऽभिः।र॒त्न॒ऽधेभिः॑॥  
ये।अ॒स्विना॑।ये।पि॒तरा॑।ये।ऊ॒ती।धे॒नुम्।त॒त॒क्षुः।ऋ॒भवः॑।ये।अश्वा॑।ये।अंस॑त्रा।य ऋध॑क्।रोद॑सी॒ इति॑।ये।विऽभ्वः॑।नरः॑।सु॒ऽअ॒प॒त्यानि॑।च॒क्रुः॥  
ये।गोऽम॑न्तम्।वाज॑ऽवन्तम्।सु॒ऽवीर॑म्।र॒यिम्।ध॒त्थ।वसु॑ऽमन्तम्।पु॒रु॒ऽक्षुम्।ते।अ॒ग्रे॒ऽपाः।ऋ॒भ॒वः॒।म॒न्द॒सा॒नाः।अ॒स्मे इति॑।ध॒त्त॒।ये।च॒।रा॒तिम्।गृ॒णन्ति॑॥  
न।अप॑।अ॒भू॒त॒।न।वः॒।अ॒ती॒तृ॒षा॒म॒।अनिः॑ऽशस्ताः।ऋ॒भ॒वः॒।य॒ज्ञे।अ॒स्मिन्।सम्।इन्द्रे॑ण।मद॑थ।सम्।म॒रुत्ऽभिः॑।सम्।राज॑ऽभिः।र॒त्न॒ऽधेया॑य।दे॒वाः॒॥  
