

  
प्रति॑।अ॒ग्निः।उ॒षसा॑म्।अग्र॑म्।अ॒ख्य॒त्।वि॒ऽभा॒ती॒नाम्।सु॒ऽमनाः॑।र॒त्न॒ऽधेय॑म्।या॒तम्।अ॒श्वि॒ना॒।सु॒ऽकृतः॑।दु॒रो॒णम्।उत्।सूर्यः॑।ज्योति॑षा।दे॒वः।ए॒ति॒॥  
ऊ॒र्ध्वम्।भा॒नुम्।स॒वि॒ता।दे॒वः।अ॒श्रे॒त्।द्र॒प्सम्।दवि॑ध्वत्।गो॒ऽइ॒षः।न।सत्वा॑।अनु॑।व्र॒तम्।वरु॑णः।य॒न्ति॒।मि॒त्रः।यत्।सूर्य॑म्।दि॒वि।आ॒ऽरो॒हय॑न्ति॥  
यम्।सी॒म्।अकृ॑ण्वन्।तम॑से।वि॒ऽपृचे॑।ध्रु॒वऽक्षे॑माः।अन॑वऽस्यन्तः।अर्थ॑म्।तम्।सूर्य॑म्।ह॒रितः॑।स॒प्त।य॒ह्वीः।स्पश॑म्।विश्व॑स्य।जग॑तः।व॒ह॒न्ति॒॥  
वहि॑ष्टेभिः।वि॒ऽहर॑न्।या॒सि॒।तन्तु॑म्।अ॒व॒ऽव्यय॑न्।असि॑तम्।दे॒व॒।वस्म॑।दवि॑ध्वतः।र॒श्मयः॑।सूर्य॑स्य।चर्म॑ऽइव।अव॑।अ॒धुः॒।तमः॑।अ॒प्ऽसु।अ॒न्तरिति॑॥  
अना॑यतः।अनि॑ऽबद्धः।क॒था।अ॒यम्।न्य॑ङ्।उ॒त्ता॒नः।अव॑।प॒द्य॒ते॒।न।कया॑।या॒ति॒।स्व॒धया॑।कः।द॒द॒र्श॒।दि॒वः।स्क॒म्भः।सम्ऽऋ॑तः।पा॒ति॒।नाक॑म्॥  
