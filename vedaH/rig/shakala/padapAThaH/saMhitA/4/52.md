

  
प्रति॑।स्या।सू॒नरी॑।जनी॑।वि॒ऽउ॒च्छन्ती॑।परि॑।स्वसुः॑।दि॒वः।अ॒द॒र्शि॒।दु॒हि॒ता॥  
अश्वा॑ऽइव।चि॒त्रा।अरु॑षी।मा॒ता।गवा॑म्।ऋ॒तऽव॑री।सखा॑।अ॒भू॒त्।अ॒श्विनोः॑।उ॒षाः॥  
उ॒त।सखा॑।अ॒सि॒।अ॒श्विनोः॑।उ॒त।मा॒ता।गवा॑म्।अ॒सि॒।उ॒त।उ॒षः॒।वस्वः॑।ई॒शि॒षे॒॥  
या॒व॒यत्ऽद्वे॑षसम्।त्वा॒।चि॒कि॒त्वित्।सू॒नृ॒ता॒ऽव॒रि॒।प्रति॑।स्तोमैः॑।अ॒भु॒त्स्म॒हि॒॥  
प्रति॑।भ॒द्राः।अ॒दृ॒क्ष॒त॒।गवा॑म्।सर्गाः॑।न।र॒श्मयः॑।आ।उ॒षाः।अ॒प्राः॒।उ॒रु।ज्रयः॑॥  
आ॒प॒प्रुषी॑।वि॒भा॒ऽव॒रि॒।वि।आ॒वः॒।ज्योति॑षा।तमः॑।उषः॑।अनु॑।स्व॒धाम्।अ॒व॒॥  
आ।द्याम्।त॒नो॒षि॒।र॒श्मिऽभिः॑।आ।अ॒न्तरि॑क्षम्।उ॒रु।प्रि॒यम्।उषः॑।शु॒क्रेण॑।शो॒चिषा॑॥  
