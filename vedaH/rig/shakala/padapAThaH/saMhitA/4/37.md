

  
उप॑।नः॒।वा॒जाः॒।अ॒ध्व॒रम्।ऋ॒भु॒क्षाः॒।देवाः॑।या॒त।प॒थिऽभिः॑।दे॒व॒ऽयानैः॑।यथा॑।य॒ज्ञम्।मनु॑षः।वि॒क्षु।आ॒सु।द॒धि॒ध्वे।र॒ण्वाः॒।सु॒ऽदिने॑षु।अह्ना॑म्॥  
ते।वः॒।ह्र॒दे।मन॑से।स॒न्तु॒।य॒ज्ञाः।जुष्टा॑सः।अ॒द्य।घृ॒तऽनि॑र्निजः।गुः॒।प्र।वः॒।सु॒तासः॑।ह॒र॒य॒न्त॒।पू॒र्णाः।क्रत्वे॑।दक्षा॑य।ह॒र्ष॒य॒न्त॒।पी॒ताः॥  
त्रि॒ऽउ॒दा॒यम्।दे॒वऽहि॑तम्।वः॒।स्तोमः॑।वा॒जाः॒।ऋ॒भु॒क्ष॒णः॒।द॒दे।वः॒।जु॒ह्वे।म॒नु॒ष्वत्।उप॑रासु।वि॒क्षु।यु॒ष्मे इति॑।सचा॑।बृ॒हत्ऽदि॑वेषु।सोम॑म्॥  
पीवः॑ऽअश्वाः।शु॒चत्ऽऽर॑थाः।हि।भू॒त।आयः॑ऽशिप्राः।वा॒जि॒नः॒।सु॒ऽनि॒ष्काः।इन्द्र॑स्य।सू॒नः॒।श॒व॒सः॒।न॒पा॒तः॒।अनु॑।वः॒।चे॒ति॒।अ॒ग्रि॒यम्।मदा॑य॥  
ऋ॒भुम्।ऋ॒भु॒क्ष॒णः॒।र॒यिम्।वाजे॑।वा॒जिन्ऽत॑मम्।युज॑म्।इन्द्र॑स्वन्तम्।ह॒वा॒म॒हे॒।स॒दा॒ऽसात॑मम्।अ॒श्विन॑म्॥  
सः।इत्।ऋ॒भ॒वः॒।यम्।अव॑थ।यू॒यम्।इन्द्रः॑।च॒।मर्त्य॑म्।सः।धी॒भिः।अ॒स्तु॒।सनि॑ता।मे॒धऽसा॑ता।सः।अर्व॑ता॥  
वि।नः॒।वा॒जाः॒।ऋ॒भु॒क्ष॒णः॒।प॒थः।चि॒त॒न॒।यष्ट॑वे।अ॒स्मभ्य॑म्।सू॒र॒यः॒।स्तु॒ताः।विश्वाः॑।आशाः॑।त॒री॒षणि॑॥  
तम्।नः॒।वा॒जाः॒।ऋ॒भु॒क्ष॒णः॒।इन्द्र॑।नास॑त्या।र॒यिम्।सम्।अश्व॑म्।च॒र्ष॒णिऽभ्यः॑।आ।पु॒रु।श॒स्त॒।म॒घत्त॑ये॥  
