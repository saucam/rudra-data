

  
कः।वः॒।त्रा॒ता।व॒स॒वः॒।कः।व॒रू॒ता।द्यावा॑भूमी॒ इति॑।अ॒दि॒ते॒।त्रासी॑थाम्।नः॒।सही॑यसः।व॒रु॒ण॒।मि॒त्र॒।मर्ता॑त्।कः।वः॒।अ॒ध्व॒रे।वरि॑वः।धा॒ति॒।दे॒वाः॒॥  
प्र।ये।धामा॑नि।पू॒र्व्याणि॑।अर्चा॑न्।वि।यत्।उ॒च्छान्।वि॒ऽयो॒तारः॑।अमू॑राः।वि॒ऽधा॒तारः॑।वि।ते।द॒धुः॒।अज॑स्राः।ऋ॒तऽधी॑तयः।रु॒रु॒च॒न्त॒।द॒स्माः॥  
प्र।प॒स्त्या॑म्।अदि॑तिम्।सिन्धु॑म्।अ॒र्कैः।स्व॒स्तिम्।ई॒ळे॒।स॒ख्याय॑।दे॒वीम्।उ॒भे इति॑।यथा॑।नः॒।अह॑नी॒ इति॑।नि॒ऽपातः॑।उ॒षसा॒नक्ता॑।क॒र॒ता॒म्।अद॑ब्धे॒ इति॑॥  
वि।अ॒र्य॒मा।वरु॑णः।चे॒ति॒।पन्था॑म्।इ॒षः।पतिः॑।सु॒वि॒तम्।गा॒तुम्।अ॒ग्निः।इन्द्रा॑विष्णू॒ इति॑।नृ॒ऽवत्।ऊँ॒ इति॑।सु।स्तवा॑ना।शर्म॑।नः॒।य॒न्त॒म्।अम॑ऽवत्।वरू॑थम्॥  
आ।पर्व॑तस्य।म॒रुता॑म्।अवां॑सि।दे॒वस्य॑।त्रा॒तुः।अ॒व्रि॒।भग॑स्य।पात्।पतिः॑।जन्या॑त्।अंह॑सः।नः॒।मि॒त्रः।मि॒त्रिया॑त्।उ॒त।नः॒।उ॒रु॒ष्ये॒त्॥  
नु।रो॒द॒सी॒ इति॑।अहि॑ना।बु॒ध्न्ये॑न।स्तु॒वी॒त।दे॒वी॒ इति॑।अप्ये॑भिः।इ॒ष्टैः।स॒मु॒द्रम्।न।स॒म्ऽचर॑णे।स॒नि॒ष्यवः॑।घ॒र्मऽस्व॑रसः।न॒द्यः॑।अप॑।व्र॒न्॥  
दे॒वैः।नः॒।दे॒वी।अदि॑तिः।नि।पा॒तु॒।दे॒वः।त्रा॒ता।त्रा॒य॒ता॒म्।अप्र॑ऽयुच्छन्।न॒हि।मि॒त्रस्य॑।वरु॑णस्य।धा॒सिम्।अर्हा॑मसि।प्र॒ऽमिय॑म्।सानु॑।अ॒ग्नेः॥  
अ॒ग्निः।ई॒शे॒।व॒स॒व्य॑स्य।अ॒ग्निः।म॒हः।सौभ॑गस्य।तानि॑।अ॒स्मभ्य॑म्।रा॒स॒ते॒॥  
उषः॑।म॒घो॒नि॒।आ।व॒ह॒।सूनृ॑ते।वार्या॑।पु॒रु।अ॒स्मभ्य॑म्।वा॒जि॒नी॒ऽव॒ति॒॥  
तत्।सु।नः॒।स॒वि॒ता।भगः॑।वरु॑णः।मि॒त्रः।अ॒र्य॒मा।इन्द्रः॑।नः॒।राध॑सा।आ।ग॒म॒त्॥  
