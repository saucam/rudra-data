

  
द॒धि॒ऽक्राव्णः॑।इत्।ऊँ॒ इति॑।नु।चा॒र्कि॒रा॒म॒।विश्वा॑।इत्।माम्।उ॒षसः॑।सू॒द॒य॒न्तु॒।अ॒पाम्।अ॒ग्नेः।उ॒षसः॑।सूर्य॑स्य।बृह॒स्पतेः॑।आ॒ङ्गि॒र॒सस्य॑।जि॒ष्णोः॥  
सत्वा॑।भ॒रि॒षः।गो॒ऽइ॒षः।दु॒व॒न्य॒ऽसत्।श्र॒व॒स्यात्।इ॒षः।उ॒षसः॑।तु॒र॒ण्य॒ऽसत्।स॒त्यः।द्र॒वः।द्र॒व॒रः।प॒त॒ङ्ग॒रः।द॒धि॒ऽक्रावा॑।इष॑म्।ऊर्ज॑म्।स्वः॑।ज॒न॒त्॥  
उ॒त।स्म॒।अ॒स्य॒।द्रव॑तः।तु॒र॒ण्य॒तः।प॒र्णम्।न।वेः।अनु॑।वा॒ति॒।प्र॒ऽग॒र्धिनः॑।श्ये॒नस्य॑ऽइव।ध्रज॑तः।अ॒ङ्क॒सम्।परि॑।द॒धि॒ऽक्राव्णः॑।स॒ह।ऊ॒र्जा।तरि॑त्रतः॥  
उ॒त।स्यः।वा॒जी।क्षि॒प॒णिम्।तु॒र॒ण्य॒ति॒।ग्री॒वाया॑म्।ब॒द्धः।अ॒पि॒ऽक॒क्षे।आ॒सनि॑।क्रतु॑म्।द॒धि॒ऽक्राः।अनु॑।स॒म्ऽतवी॑त्वत्।प॒थाम्।अङ्कां॑सि।अनु॑।आ॒ऽपनी॑फणत्॥  
हं॒सः।शु॒चि॒ऽसत्।वसुः॑।अ॒न्त॒रि॒क्ष॒ऽसत्।होता॑।वे॒दि॒ऽसत्।अति॑थिः।दु॒रो॒ण॒ऽसत्।नृ॒ऽसत्।व॒र॒ऽसत्।ऋ॒त॒ऽसत्।व्यो॒म॒ऽसत्।अ॒प्ऽजाः।गो॒ऽजाः।ऋ॒त॒ऽजाः।अ॒द्रि॒ऽजाः।ऋ॒तम्॥  
