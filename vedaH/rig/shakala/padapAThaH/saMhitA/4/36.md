

  
अ॒न॒श्वः।जा॒तः।अ॒न॒भी॒शुः।उ॒क्थ्यः॑।रथः॑।त्रि॒ऽच॒क्रः।परि॑।व॒र्त॒ते॒।रजः॑।म॒हत्।तत्।वः॒।दे॒व्य॑स्य।प्र॒ऽवाच॑नम्।द्याम्।ऋ॒भ॒वः॒।पृ॒थि॒वीम्।यत्।च॒।पुष्य॑थ॥  
रथ॑म्।ये।च॒क्रुः।सु॒ऽवृत॑म्।सु॒ऽचेत॑सः।अवि॑ऽह्वरन्तम्।मन॑सः।परि॑।ध्यया॑।तान्।ऊँ॒ इति॑।नु।अ॒स्य।सव॑नस्य।पी॒तये॑।आ।वः॒।वा॒जाः॒।ऋ॒भ॒वः॒।वे॒द॒या॒म॒सि॒॥  
तत्।वः॒।वा॒जाः॒।ऋ॒भ॒वः॒।सु॒ऽप्र॒वा॒च॒नम्।दे॒वेषु॑।वि॒ऽभ्वः॒।अ॒भ॒व॒त्।म॒हि॒ऽत्व॒नम्।जिव्री॒ इति॑।यत्।सन्ता॑।पि॒तरा॑।स॒ना॒ऽजुरा॑।पुनः॑।युवा॑ना।च॒रथा॑य।तक्ष॑थ॥  
एक॒म्।वि।च॒क्र॒।च॒म॒सम्।चतुः॑ऽवयम्।निः।चर्म॑णः।गाम्।अ॒रि॒णी॒त॒।धी॒तिऽभिः॑।अथ॑।दे॒वेषु॑।अ॒मृ॒त॒ऽत्वम्।आ॒न॒श॒।श्रु॒श्टी।वा॒जाः॒।ऋ॒भ॒वः॒।तत्।वः॒।उ॒क्थ्य॑म्॥  
ऋ॒भु॒तः।र॒यिः।प्र॒थ॒मश्र॑वःऽतमः।वाज॑ऽश्रुतासः।यम्।अजी॑जनन्।नरः॑।वि॒भ्व॒ऽत॒ष्टः।वि॒दथे॑षु।प्र॒ऽवाच्यः॑।यम्।दे॒वा॒सः।अव॑थ।सः।विऽच॑र्षणिः॥  
सः।वा॒जी।अर्वा॑।सः।ऋषिः॑।व॒च॒स्यया॑।सः।शूरः॑।अस्ता॑।पृत॑नासु।दु॒स्तरः॑।सः।रा॒यः।पोष॑म्।सः।सु॒ऽवीर्य॑म्।दधे॑।यम्।वाजः॑।विऽभ्वा॑।ऋ॒भवः॑।यम्।आवि॑षुः॥  
श्रेष्ठ॑म्।वः॒।पेशः॑।अधि॑।धा॒यि॒।द॒र्श॒तम्।स्तोमः॑।वा॒जाः॒।ऋ॒भ॒वः॒।तम्।जु॒जु॒ष्ट॒न॒।धीरा॑सः।हि।स्थ।क॒वयः॑।वि॒पः॒ऽचितः॑।तान्।वः॒।ए॒ना।ब्रह्म॑णा।आ।वे॒द॒या॒म॒सि॒॥  
यू॒यम्।अ॒स्मभ्य॑म्।धि॒षणा॑भ्यः।परि॑।वि॒द्वांसः॑।विश्वा॑।नर्या॑णि।भोज॑ना।द्यु॒ऽमन्त॑म्।वाज॑म्।वृष॑ऽशुष्मम्।उ॒त्ऽत॒मम्।आ।नः॒।र॒यिम्।ऋ॒भ॒वः॒।त॒क्ष॒त॒।आ।वयः॑॥  
इ॒ह।प्र॒ऽजाम्।इ॒ह।र॒यिम्।ररा॑णाः।इ॒ह।श्रवः॑।वी॒रऽव॑त्।त॒क्ष॒त॒।नः॒।येन॑।व॒यम्।चि॒तये॑म।अति॑।अ॒न्यान्।तम्।वाज॑म्।चि॒त्रम्।ऋ॒भ॒वः॒।द॒द॒।नः॒॥  
