

  
क॒था।म॒हाम्।अ॒वृ॒ध॒त्।कस्य॑।होतुः॑।य॒ज्ञम्।जु॒षा॒णः।अ॒भि।सोम॑म्।ऊधः॑।पिब॑न्।उ॒शा॒नः।जु॒षमा॑णः।अन्धः॑।व॒व॒क्षे।ऋ॒ष्वः।शु॒च॒ते।धना॑य॥  
कः।अ॒स्य॒।वी॒रः।स॒ध॒ऽमाद॑म्।आ॒प॒।सम्।आ॒नं॒श॒।सु॒म॒तिऽभिः॑।कः।अ॒स्य॒।कत्।अ॒स्य॒।चि॒त्रम्।चि॒कि॒ते॒।कत्।ऊ॒ती।वृ॒धे।भु॒व॒त्।श॒श॒मा॒नस्य॑।यज्योः॑॥  
क॒था।शृ॒णो॒ति॒।हू॒यमा॑नम्।इन्द्रः॑।क॒था।शृ॒ण्वन्।अव॑साम्।अ॒स्य॒।वे॒द॒।काः।अ॒स्य॒।पू॒र्वीः।उप॑ऽमातयः।ह॒।क॒था।ए॒न॒म्।आहुः॑।पपु॑रिम्।ज॒रि॒त्रे॥  
क॒था।स॒ऽबाधः॑।श॒श॒मा॒नः।अ॒स्य॒।नश॑त्।अ॒भि।द्रवि॑णम्।दीध्या॑नः।दे॒वः।भ॒व॒त्।नवे॑दाः।मे॒।ऋ॒ताना॑म्।नमः॑।ज॒गृ॒भ्वान्।अ॒भि।यत्।जुजो॑षत्॥  
क॒था।कत्।अ॒स्याः।उ॒षसः॑।विऽउ॑ष्टौ।दे॒वः।मर्त॑स्य।स॒ख्यम्।जु॒जो॒ष॒।क॒था।कत्।अ॒स्य॒।स॒ख्यम्।सखि॑ऽभ्यः।ये।अ॒स्मि॒न्।काम॑म्।सु॒ऽयुज॑म्।त॒त॒स्रे॥  
किम्।आत्।अम॑त्रम्।स॒ख्यम्।सखि॑ऽभ्यः।क॒दा।नु।ते॒।भ्रा॒त्रम्।प्र।ब्र॒वा॒म॒।श्रि॒ये।सु॒ऽदृशः॑।वपुः॑।अ॒स्य॒।सर्गाः॑।स्वः॑।न।चि॒त्रऽत॑मम्।इ॒षे॒।आ।गोः॥  
दुह॑म्।जिघां॑सम्।ध्व॒रस॑म्।अ॒नि॒न्द्राम्।तेति॑क्ते।ति॒ग्मा।तु॒जसे॑।अनी॑का।ऋ॒णा।चि॒त्।यत्र॑।ऋ॒ण॒ऽयाः।नः॒।उ॒ग्रः।दू॒रे।अज्ञा॑ताः।उ॒षसः॑।ब॒बा॒धे॥  
ऋ॒तस्य॑।हि।शु॒रुऽधः॑।सन्ति॑।पू॒र्वीः।ऋ॒तस्य॑।धी॒तिः।वृ॒जि॒नानि॑।ह॒न्ति॒।ऋ॒तस्य॑।श्लोकः॑।ब॒धि॒रा।त॒त॒र्द॒।कर्णा॑।बु॒धा॒नः।शु॒चमा॑नः।आ॒योः॥  
ऋ॒तस्य॑।दृ॒ळ्हा।ध॒रुणा॑नि।स॒न्ति॒।पु॒रूणि॑।च॒न्द्रा।वपु॑षे।वपूं॑षि।ऋ॒तेन॑।दी॒र्घम्।इ॒ष॒ण॒न्त॒।पृक्षः॑।ऋ॒तेन॑।गावः॑।ऋ॒तम्।आ।वि॒वे॒शुः॒॥  
ऋ॒तम्।ये॒मा॒नः।ऋ॒तम्।इत्।व॒नो॒ति॒।ऋ॒तस्य॑।शुष्मः॑।तु॒र॒ऽयाः।ऊँ॒ इति॑।ग॒व्युः।ऋ॒ताय॑।पृ॒थ्वी इति॑।ब॒हु॒ले इति॑।ग॒भी॒रे इति॑।ऋ॒ताय॑।धे॒नू इति॑।प॒र॒मे इति॑।दु॒हा॒ते॒ इति॑॥  
नु।स्तु॒तः।इ॒न्द्र॒।नु।गृ॒णा॒नः।इष॑म्।ज॒रि॒त्रे।न॒द्यः॑।न।पी॒पे॒रिति॑ पीपेः।अका॑रि।ते॒।ह॒रि॒ऽवः॒।ब्रह्म॑।नव्य॑म्।धि॒या।स्या॒म॒।र॒थ्यः॑।सदा॒ऽसाः॥  
