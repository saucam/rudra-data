

  
क्षेत्र॑स्य।पति॑ना।व॒यम्।हि॒तेन॑ऽइव।ज॒या॒म॒सि॒।गाम्।अस्व॑म्।पो॒ष॒यि॒त्नु।आ।सः।नः॒।मृ॒ळा॒ति॒।ई॒दृशे॑॥  
क्षेत्र॑स्य।प॒ते॒।मधु॑ऽमन्तम्।ऊ॒र्मिम्।धे॒नुःऽइ॑व।पयः॑।अ॒स्मासु॑।धु॒क्ष्व॒।म॒धु॒ऽश्चुत॑म्।घृ॒तम्ऽइ॑व।सुऽपू॑तम्।ऋ॒तस्य॑।नः॒।पत॑यः।मृ॒ळ॒य॒न्तु॒॥  
मधु॑ऽमतीः।ओष॑धीः।द्यावः॑।आपः॑।मधु॑ऽमत्।नः॒।भ॒व॒तु॒।अ॒न्तरि॑क्षम्।क्षेत्र॑स्य।पतिः॑।मधु॑ऽमान्।नः॒।अ॒स्तु॒।अरि॑ष्यन्तः॑।अनु॑।ए॒न॒म्।च॒रे॒म॒॥  
शु॒नम्।वा॒हाः।शु॒नम्।नरः॑।शु॒नम्।कृ॒ष॒तु॒।लाङ्ग॑लम्।शु॒नम्।व॒र॒त्राः।ब॒ध्य॒न्ता॒म्।शु॒नम्।अष्ट्रा॑म्।उत्।इ॒ङ्ग॒य॒॥  
शुना॑सीरौ।इ॒माम्।वाच॑म्।जु॒षे॒था॒म्।यत्।दि॒वि।च॒क्रथुः॑।पयः॑।तेन॑।इ॒माम्।उप॑।सि॒ञ्च॒त॒म्॥  
अ॒र्वाची॑।सु॒ऽभ॒गे॒।भ॒व॒।सीते॑।वन्दा॑महे।त्वा॒।यथा॑।नः॒।सु॒ऽभगा॑।अस॑सि।यथा॑।नः॒।सु॒फला॑।अस॑सि॥  
इन्द्रः॑।सीता॑म्।नि।गृ॒ह्णा॒तु॒।ताम्।पू॒षा।अनु॑।य॒च्छ॒तु॒।सा।नः॒।पय॑स्वती।दु॒हा॒म्।उत्त॑राम्ऽउत्तराम्।समा॑म्॥  
शु॒नम्।नः॒।फालाः॑।वि।कृ॒ष॒न्तु॒।भूमि॑म्।शु॒नम्।की॒नाशाः॑।अ॒भि।य॒न्तु॒।वा॒हैः।शु॒नम्।प॒र्जन्यः॑।मधु॑ना।पयः॑ऽभिः।शुना॑सीरा।शु॒नम्।अ॒स्मासु॑।ध॒त्त॒म्॥  
