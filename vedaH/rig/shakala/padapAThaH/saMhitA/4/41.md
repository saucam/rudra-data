

  
इन्द्रा॑।कः।वा॒म्।व॒रु॒णा॒।सु॒म्नम्।आ॒प॒।स्तोमः॑।ह॒विष्मा॑न्।अ॒मृतः॑।न।होता॑।यः।वा॒म्।हृ॒दि।क्रतु॑ऽमान्।अ॒स्मत्।उ॒क्तः।प॒स्पर्श॑त्।इ॒न्द्रा॒व॒रु॒णा॒।नम॑स्वान्॥  
इन्द्रा॑।ह॒।यः।वरु॑णा।च॒क्रे।आ॒पी इति॑।दे॒वौ।मर्तः॑।स॒ख्याय॑।प्रय॑स्वान्।सः।ह॒न्ति॒।वृ॒त्रा।स॒म्ऽइ॒थेषु॑।शत्रू॑न्।अवः॑ऽभिः।वा॒।म॒हत्ऽभिः॑।सः।प्र।शृ॒ण्वे॒॥  
इन्द्रा॑।ह॒।रत्न॑म्।वरु॑णा।धेष्ठा॑।इ॒त्था।नृऽभ्यः॑।श॒श॒मा॒नेभ्यः॑।ता।यदि॑।सखा॑या।स॒ख्याय॑।सोमैः॑।सु॒तेभिः॑।सु॒ऽप्र॒यसा॑।मा॒दयै॑ते॒ इति॑॥  
इन्द्रा॑।यु॒वम्।व॒रु॒णा॒।दि॒द्युम्।अ॒स्मि॒न्।ओजि॑ष्ठम्।उ॒ग्रा॒।नि।व॒धि॒ष्ट॒म्।वज्र॑म्।यः।नः॒।दुः॒ऽएवः॑।वृ॒कतिः॑।द॒भीतिः॑।तस्मि॑न्।मि॒मा॒था॒म्।अ॒भिऽभू॑ति।ओजः॑॥  
इन्द्रा॑।यु॒वम्।व॒रु॒णा॒।भू॒तम्।अ॒स्याः।धि॒यः।प्रे॒तारा॑।वृ॒ष॒भाऽइ॑व।धे॒नोः।सा।नः॒।दु॒ही॒य॒त्।यव॑साऽइव।ग॒त्वी।स॒हस्र॑ऽधारा।पय॑सा।म॒ही।गौः॥  
तो॒के।हि॒ते।तन॑ये।उ॒र्वरा॑सु।सूरः॑।दृशी॑के।वृष॑णः।च॒।पौंस्ये॑।इन्द्रा॑।नः॒।अत्र॑।वरु॑णा।स्या॒ता॒म्।अवः॑ऽभिः।द॒स्मा।परि॑ऽतक्म्यायाम्॥  
यु॒वाम्।इत्।हि।अव॑से।पू॒र्व्याय॑।परि॑।प्रभू॑ती॒ इति॒ प्रऽभू॑ती।गो॒ऽइषः॑।स्वा॒पी॒ इति॑ सुऽआपी।वृ॒णी॒महे॑।स॒ख्याय॑।प्रि॒याय॑।शूरा॑।मंहि॑ष्ठा।पि॒तरा॑ऽइव।श॒म्भू इति॑ श॒म्ऽभू॥  
ताः।वा॒म्।धियः॑।अव॑से।वा॒ज॒ऽयन्तीः॑।आ॒जिम्।न।ज॒मुः॒।यु॒व॒ऽयूः।सु॒दा॒नू॒ इति॑ सुऽदानू।श्रि॒ये।न।गावः॑।उप॑।सोम॑म्।अ॒स्थुः॒।इन्द्र॑म्।गिरः॑।वरु॑णम्।मे॒।म॒नी॒षाः॥  
इ॒माः।इन्द्र॑म्।वरु॑णम्।मे॒।म॒नी॒षाः।अग्म॑न्।उप॑।द्रवि॑णम्।इ॒च्छमा॑नाः।उप॑।ई॒म्।अ॒स्थुः॒।जो॒ष्टारः॑ऽइव।वस्वः॑।र॒घ्वीःऽइ॑व।श्रव॑सः।भिक्ष॑माणाः॥  
अश्व्य॑स्य।त्मना॑।रथ्य॑स्य।पु॒ष्टेः।नित्य॑स्य।रा॒यः।पत॑यः।स्या॒म॒।ता।च॒क्रा॒णौ।ऊ॒तिऽभिः॑।नव्य॑सीभिः।अ॒स्म॒ऽत्रा।रायः॑।नि॒ऽयुतः॑।स॒च॒न्ता॒म्॥  
आ।नः॒।बृ॒ह॒न्ता॒।बृ॒ह॒तीभिः॑।ऊ॒ती।इन्द्र॑।या॒तम्।व॒रु॒ण॒।वाज॑ऽसातौ।यत्।दि॒द्यवः॑।पृत॑नासु।प्र॒ऽक्रीळा॑न्।तस्य॑।वाम्।स्या॒म॒।स॒नि॒तारः॑।ओ॒जः॥  
