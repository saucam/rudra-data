

  
प्र।ऋ॒भुऽभ्यः॑।दू॒तम्ऽइ॑व।वाच॑म्।इ॒ष्ये॒।उ॒प॒ऽस्तिरे॑।श्वैत॑रीम्।धे॒नुम्।ई॒ळे॒।ये।वात॑ऽजूताः।त॒रणि॑ऽभिः।एवैः॑।परि॑।द्याम्।स॒द्यः।अ॒पसः॑।ब॒भू॒वुः॥  
य॒दा।अर॑म्।अक्र॑न्।ऋ॒भवः॑।पि॒तृऽभ्या॑म्।परि॑ऽविष्टी।वे॒षणा॑।दं॒सना॑भिः।आत्।इत्।दे॒वाना॑म्।उप॑।स॒ख्यम्।आ॒य॒न्।धीरा॑सः।पु॒ष्टिम्।अ॒व॒ह॒न्।म॒नायै॑॥  
पुनः॑।ये।च॒क्रुः।पि॒तरा॑।युवा॑ना।सना॑।यूपा॑ऽइव।ज॒र॒णा।शया॑ना।ते।वाजः॑।विऽभ्वा॑।ऋ॒भुः।इन्द्र॑वन्तः॑।मधु॑ऽप्सरसः।नः॒।अ॒व॒न्तु॒।य॒ज्ञम्॥  
यत्।स॒म्ऽवत्स॑म्।ऋ॒भवः॑।गाम्।अर॑क्षन्।यत्।स॒म्ऽवत्स॑म्।ऋ॒भवः॑।माः।अपिं॑शन्।यत्।स॒म्ऽवत्स॑म्।अ॒भ॑रन्।भासः॑।अ॒स्याः॒।ताभिः॑।शमी॑भिः।अ॒मृ॒त॒ऽत्वम्।आ॒शुः॒॥  
ज्ये॒ष्ठः।आ॒ह॒।च॒म॒सा।द्वा।क॒र॒।इति॑।कनी॑यान्।त्रीन्।कृ॒ण॒वा॒म॒।इति॑।आ॒ह॒।क॒नि॒ष्ठः।आ॒ह॒।च॒तुरः॑।क॒र॒।इति॑।त्वष्टा॑।ऋ॒भ॒वः॒।तत्।प॒न॒य॒त्।वचः॑।वः॒॥  
स॒त्यम्।ऊ॒चुः॒।नरः॑।ए॒व।हि।च॒क्रुः।अनु॑।स्व॒धाम्।ऋ॒भवः॑।ज॒ग्मुः॒।ए॒ताम्।वि॒ऽभ्राज॑मानान्।च॒म॒सान्।अहा॑ऽइव।अवे॑नत्।त्वष्टा॑।च॒तुरः॑।द॒दृ॒श्वान्॥  
द्वाद॑श।द्यून्।यत्।अगो॑ह्यस्य।आ॒ति॒थ्ये।रण॑न्।ऋ॒भवः॑।स॒सन्तः॑।सु॒ऽक्षेत्रा॑।अ॒कृ॒ण्व॒न्।अन॑यन्त।सिन्धू॑न्।धन्व॑।आ।अ॒ति॒ष्ठ॒न्।ओष॑धीः।नि॒म्नम्।आपः॑॥  
रथ॑म्।ये।च॒क्रुः।सु॒ऽवृत॑म्।न॒रे॒ऽस्थाम्।ये।धे॒नुम्।वि॒श्व॒ऽजुव॑म्।वि॒श्वऽरू॑पाम्।ते।आ।त॒क्ष॒न्तु॒।ऋ॒भवः॑।र॒यिम्।नः॒।सु॒ऽअव॑सः।सु॒ऽअप॑सः।सु॒ऽहस्ताः॑॥  
अपः॑।हि।ए॒षा॒म्।अजु॑षन्त।दे॒वाः।अ॒भि।क्रत्वा॑।मन॑सा।दीध्या॑नाः।वाजः॑।दे॒वाना॑म्।अ॒भ॒व॒त्।सु॒ऽकर्मा॑।इन्द्र॑स्य।ऋ॒भु॒क्षाः।वरु॑णस्य।विऽभ्वा॑॥  
ये।हरी॒ इति॑।मे॒धया॑।उ॒क्था।मद॑न्तः।इन्द्रा॑य।च॒क्रुः।सु॒ऽयुजा॑।ये।अश्वा॑।ते।रा॒यः।पोष॑म्।द्रवि॑णानि।अ॒स्मे इति॑।ध॒त्त।ऋ॒भ॒वः॒।क्षे॒म॒ऽयन्तः॑।न।मि॒त्रम्॥  
इ॒दा।अह्नः॑ पी॒तिम्।उ॒त।वः॒।मद॑म्।धुः॒।न।ऋ॒ते।श्रा॒न्तस्य॑।स॒ख्याय॑।दे॒वाः।ते।नू॒नम्।अ॒स्मे इति॑।ऋ॒भ॒वः॒।वसू॑नि।तृ॒तीये॑।अ॒स्मिन्।सव॑ने।द॒धा॒त॒॥  
