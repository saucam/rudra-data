

  
स॒मु॒द्रात्।ऊ॒र्मिः।मधु॑ऽमान्।उत्।आ॒र॒त्।उप॑।अं॒शुना॑।सम्।अ॒मृ॒त॒ऽत्वम्।आ॒न॒ट्।घृ॒तस्य॑।नाम॑।गुह्य॑म्।यत्।अस्ति॑।जि॒ह्वा।दे॒वाना॑म्।अ॒मृत॑स्य।नाभिः॑॥  
व॒यम्।नाम॑।प्र।ब्र॒आ॒म॒।घृ॒तस्य॑।अ॒स्मिन्।य॒ज्ञे।धा॒र॒या॒म॒।नमः॑ऽभिः।उप॑।ब्र॒ह्मा।शृ॒ण॒व॒त्।श॒स्यमा॑नम्।चतुः॑ऽशृङ्गः।अ॒व॒मी॒त्।गौ॒रः।ए॒तत्॥  
च॒त्वारि॑।शृङ्गा॑।त्रयः॑।अ॒स्य॒।पादाः॑।द्वे इति॑।शी॒र्षे इति॑।स॒प्त।हस्ता॑सः।अ॒स्य॒।त्रिधा॑।ब॒द्धः।वृ॒ष॒भः।रो॒र॒वी॒ति॒।म॒हः।दे॒वः।मर्त्या॑न्।आ।वि॒वे॒श॒॥  
त्रिधा॑।हि॒तम्।प॒णिऽभिः॑।गु॒ह्यमा॑नम्।गवि॑।दे॒वासः॑।घृ॒तम्।अनु॑।अ॒वि॒न्द॒न्।इन्द्रः॑।एक॑म्।सूर्यः॑।एक॑म्।ज॒जा॒न॒।वे॒नात्।एक॑म्।स्व॒धया॑।निः।त॒त॒क्षुः॒॥  
ए॒ताः।अ॒र्ष॒न्ति॒।हृद्या॑त्।स॒मु॒द्रात्।श॒तऽव्र॑जाः।रि॒पुणा॑।न।अ॒व॒ऽचक्षे॑।घृ॒तस्य॑।धाराः॑।अ॒भि।चा॒क॒सी॒मि॒।हि॒र॒ण्ययः॑।वे॒त॒सः।मध्ये॑।आ॒सा॒म्॥  
स॒म्यक्।स्र॒व॒न्ति॒।स॒रितः॑।न।धेनाः॑।अ॒न्तः।हृ॒दा।मन॑सा।पू॒यमा॑नाः।ए॒ते।अ॒र्ष॒न्ति॒।ऊ॒र्मयः॑।घृ॒तस्य॑।मृ॒गाःऽइ॑व।क्षि॒प॒णोः।ईष॑माणाः॥  
सिन्धोः॑ऽइव।प्र॒ऽअ॒ध्व॒ने।शू॒घ॒नासः॑।वात॑ऽप्रमियः।प॒त॒य॒न्ति॒।य॒ह्वाः।घृ॒तस्य॑।धाराः॑।अ॒रु॒षः।न।वा॒जी।काष्ठाः॑।भि॒न्दन्।ऊ॒र्मिभिः॑।पिन्व॑मानः॥  
अ॒भि।प्र॒व॒न्त॒।सम॑नाऽइव।योषाः॑।क॒ल्या॒ण्यः॑।स्मय॑मानासः।अ॒ग्निम्।घृ॒तस्य॑।धाराः॑।स॒म्ऽइधः॑।न॒स॒न्त॒।ताः।जु॒षा॒णः।ह॒र्य॒ति॒।जा॒तऽवे॑दाः॥  
क॒न्याः॑ऽइव।व॒ह॒तुम्।एत॒वै।ऊँ॒ इति॑।अ॒ञ्जि।अ॒ञ्जा॒नाः।अ॒भि।चा॒क॒शी॒मि॒।यत्र॑।सोमः॑।सू॒यते॑।यत्र॑।य॒ज्ञः।घृ॒तस्य॑।धाराः॑।अ॒भि।तत्।प॒व॒न्ते॒॥  
अ॒भि।अ॒र्ष॒त॒।सु॒ऽस्तु॒तिम्।गव्य॑म्।आ॒जिम्।अ॒स्मासु॑।भ॒द्रा।द्रवि॑णानि।ध॒त्त॒।इ॒मम्।य॒ज्ञम्।न॒य॒त॒।दे॒वता॑।नः॒।घृ॒तस्य॑।धाराः॑।मधु॑ऽमत्।प॒व॒न्ते॒॥  
धाम॑न्।ते॒।विश्व॑म्।भुव॑नम्।अधि॑।श्रि॒तम्।अ॒न्तरिति॑।स॒मु॒द्रे।हृ॒दि।अ॒न्तः।आयु॑षि।अ॒पाम्।अनी॑के।स॒म्ऽइ॒थे।यः।आऽभृ॑तः।तम्।अ॒श्या॒म॒।मधु॑ऽमन्तम्।ते॒।ऊ॒र्मिम्॥  
