

  
आ॒शुम्।द॒धि॒ऽक्राम्।तम्।ऊँ॒ इति॑।नु।स्त॒वा॒म॒।दि॒वः।पृ॒थि॒व्याः।उ॒त।च॒र्कि॒रा॒म॒।उ॒च्छन्तीः॑।माम्।उ॒षसः॑।सू॒द॒य॒न्तु॒।अति॑।विश्वा॑नि।दुः॒ऽइ॒तानि॑।प॒र्ष॒न्॥  
म॒हः।च॒र्क॒र्मि॒।अर्व॑तः।क्र॒तु॒ऽप्राः।द॒धि॒ऽक्राव्णः॑।पु॒रु॒ऽवार॑स्य।वृष्णः॑।यम्।पू॒रुऽभ्यः॑।दी॒दि॒ऽवांसम्।न।अ॒ग्निम्।द॒दथुः॑।मि॒त्रा॒व॒रु॒णा॒।ततु॑रिम्॥  
यः।अश्व॑स्य।द॒धि॒ऽक्राव्णः॑।अका॑रीत्।सम्ऽइ॑द्धे।अ॒ग्नौ।उ॒षसः॑।विऽउ॑ष्टौ।अना॑गसम्।तम्।अदि॑तिः।कृ॒णो॒तु॒।सः।मि॒त्रेण॑।वरु॑णेन।स॒ऽजोषाः॑॥  
द॒धि॒ऽक्राव्णः॑।इ॒षः।ऊ॒र्जः।म॒हः।यत्।अम॑न्महि।म॒रुता॑म्।नाम॑।भ॒द्रम्।स्व॒स्तये॑।वरु॑णम्।मि॒त्रम्।अ॒ग्निम्।हवा॑महे।इन्द्र॑म्।वज्र॑ऽबाहुम्॥  
इन्द्र॑म्ऽइव।इत्।उ॒भये॑।वि।ह्व॒य॒न्ते॒।उ॒त्ऽईरा॑णाः।य॒ज्ञम्।उ॒प॒ऽप्र॒यन्तः॑।द॒धि॒ऽक्राम्।ऊँ॒ इति॑।सूद॑नम्।मर्त्या॑य।द॒दथुः॑।मि॒त्रा॒व॒रु॒णा॒।नः॒।अश्व॑म्॥  
द॒धि॒ऽक्राव्णः॑।अ॒का॒रि॒ष॒म्।जि॒ष्णोः।अश्व॑स्य।वा॒जिनः॑।सु॒र॒भि।नः॒।मुखा॑।क॒र॒त्।प्र।नः॒।आयूं॑षि।ता॒रि॒ष॒त्॥  
