

  
प्रति॑।अ॒ग्निः।उ॒षसः॑।जा॒तऽवे॑दाः।अख्य॑त्।दे॒वः।रोच॑मानाः।महः॑ऽभिः।आ।ना॒स॒त्या॒।उ॒रु॒ऽगा॒या।रथे॑न।इ॒मम्।य॒ज्ञम्।उप॑।नः॒।या॒त॒म्।अच्छ॑॥  
ऊ॒र्ध्वम्।के॒तुम्।स॒वि॒ता।दे॒वः।अ॒श्रे॒त्।ज्योतिः॑।विश्व॑स्मै।भुव॑नाय।कृ॒ण्वन्।आ।अ॒प्राः॒।द्यावा॑पृथि॒वी इति॑।अ॒न्तरि॑क्षम्।वि।सूर्यः॑।र॒श्मिऽभिः॑।चेकि॑तानः॥  
आ॒ऽवह॑न्ती।अ॒रु॒णीः।ज्योति॒षा।आ।अ॒गा॒त्।म॒ही।चि॒त्रा।र॒श्मिऽभिः॑।चेकि॑ताना।प्र॒ऽबो॒धय॑न्ती।सु॒ऽवि॒ताय॑।दे॒वी।उ॒षाः।ई॒य॒ते॒।सु॒ऽयुजा॑।रथे॑न॥  
आ।वा॒म्।वहि॑ष्ठाः।इ॒ह।ते।व॒ह॒न्तु॒।रथाः॑।अश्वा॑सः।उ॒षसः॑।विऽउ॑ष्टौ।इ॒मे।हि।वा॒म्।म॒धु॒ऽपेया॑य।सोमाः॑।अ॒स्मिन्।य॒ज्ञे।वृ॒ष॒णा॒।मा॒द॒ये॒था॒म्॥  
अना॑यतः।अनि॑ऽबद्धः।क॒था।अ॒यम्।न्य॑ङ्।उ॒त्ता॒नः।अव॑।प॒द्य॒ते॒।न।कया॑।या॒ति॒।स्व॒धया॑।कः।द॒द॒र्श॒।दि॒वः।स्क॒म्भः।सम्ऽऋ॑तः।पा॒ति॒।नाक॑म्॥  
