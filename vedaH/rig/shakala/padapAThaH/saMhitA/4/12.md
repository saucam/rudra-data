

  
यः।त्वाम्।अ॒ग्ने॒।इ॒नध॑ते।य॒तऽस्रु॑क्।त्रिः।ते॒।अन्न॑म्।कृ॒णव॑त्।सस्मि॑न्।अह॑न्।सः।सु।द्यु॒म्नैः।अ॒भि।अ॒स्तु॒।प्र॒ऽसक्ष॑त्।तव॑।क्रत्वा॑।जा॒त॒ऽवे॒दः॒।चि॒कि॒त्वान्॥  
इ॒ध्मम्।यः।ते॒।ज॒भर॑त्।श॒श्र॒मा॒णः।म॒हः।अ॒ग्ने॒।अनी॑कम्।आ।स॒प॒र्यन्।सः।इ॒धा॒नः।प्रति॑।दो॒षाम्।उ॒षस॑म्।पुष्य॑न्।र॒यिम्।स॒च॒ते॒।घ्नन्।अ॒मित्रा॑न्॥  
अ॒ग्निः।ई॒शे॒।बृ॒ह॒तः।क्ष॒त्रिय॑स्य।अ॒ग्निः।वाज॑स्य।प॒र॒मस्य॑।रा॒यः।दधा॑ति।रत्न॑म्।वि॒ध॒ते।यवि॑ष्ठः।वि।आ॒नु॒षक्।मर्त्या॑य।स्व॒धाऽवा॑न्॥  
यत्।चि॒त्।हि।ते॒।पु॒रु॒ष॒ऽत्रा।य॒वि॒ष्ठ॒।अचि॑त्तिऽभिः।च॒कृ॒म।कत्।चि॒त्।आगः॑।कृ॒धि।सु।अ॒स्मान्।अदि॑तेः।अना॑गान्।वि।एनां॑सि।शि॒श्र॒थः॒।विष्व॑क्।अ॒ग्ने॒॥  
म॒हः।चि॒त्।अ॒ग्ने॒।एन॑सः।अ॒भीके॑।ऊ॒र्वात्।दे॒वाना॑म्।उ॒त।मर्त्या॑नाम्।मा।ते॒।सखा॑यः।सद॑म्।इत्।रि॒षा॒म॒।यच्छ॑।तो॒काय॑।तन॑याय।शम्।योः॥  
यथा॑।ह॒।त्यत्।व॒स॒वः॒।गौ॒र्य॑म्।चि॒त्।प॒दि।सि॒ताम्।अमु॑ञ्चत।य॒ज॒त्राः॒।ए॒वो इति॑।सु।अ॒स्मत्।मु॒ञ्च॒त॒।वि।अंहः॑।प्र।ता॒रि॒।अ॒ग्ने॒।प्र॒ऽत॒रम्।नः॒।आयुः॑॥  
