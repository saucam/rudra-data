

  
वायो॒ इति॑।शु॒क्रः।अ॒या॒मि॒।ते॒।मध्वः॑।अग्र॑म्।दिवि॑ष्टिषु।आ।या॒हि॒।सोम॑ऽपीतये।स्पा॒र्हः।दे॒व॒।नि॒युत्व॑ता॥  
इन्द्रः॑।च॒।वा॒यो॒ इति॑।ए॒षा॒म्।सोमा॑नाम्।पी॒तिम्।अ॒र्ह॒थः॒।यु॒वाम्।हि।यन्ति॑।इन्द॑वः।नि॒म्नम्।आपः॑।न।स॒ध्र्य॑क्॥  
वायो॒ इति॑।इन्द्रः॑।च॒।शु॒ष्मिणा॑।स॒ऽरथ॑म्।श॒व॒सः॒।प॒ती॒ इति॑।नि॒युत्व॑न्ता।नः॒।ऊ॒तये॑।आ।या॒त॒म् सोम॑ऽपीतये॥  
याः।वा॒म्।सन्ति॑।पु॒रु॒ऽस्पृहः॑।नि॒ऽयुतः॑।दा॒शुषे॑।न॒रा॒।अ॒स्मे इति॑।ताः।य॒ज्ञ॒ऽवा॒ह॒सा॒।इन्द्र॑वायू॒ इति॑।नि।य॒च्छ॒त॒म्॥  
